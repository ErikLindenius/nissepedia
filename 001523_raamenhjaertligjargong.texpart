\ditem[Rå, men hjärtlig jargong]\label{raamenhjaertligjargong}
 Ett sätt att uttrycka sig på som blivit en lokal kultur på exempelvis en arbetsplats. Inte sällan kretsar språket kring en total oblyghet inför könsord och andra mer eller mindre nedsättande termer. Såsom den mesta kultur kopplad till en arbetsplats är det bara utomstående som kan upptäcka den, då den snabbt internaliseras av gruppens medlemmar. För Börje, 50, som jobbat på sågen hela sitt liv är det kanske inte så konstigt att kalla Virkeselevator 3 för \quotetext{en jävla fitta} när den strular, men det här kanske inte uppskattas lika mycket av sommarjobbande Johanna, 19, eller för den delen förefalla sig helt naturligt. Det råa är ofta det mest påtagliga, medans det hjärtliga som bäst manifesterar sig i en dunk i ryggen och ett halvhjärtat \quotetext{äh, jag bara skojar}.

