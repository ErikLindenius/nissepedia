\ditem[Bruksortskäng]\label{bruksortskaeng}
 är en speciell sorts kängpunk, geografiskt specifik för mellansverige. Än mer specifikt kan genrens kulturella center preciseras till vad som inom akademiska kretsar kallas bruksortskängtriangeln. Bruksortskängtriangelns noder är Hedemora i norr, Örebro i sydväst och Eskilstuna i sydost. Inom denna triangel har all relevant bruksortskäng någonsin producerats.Dischange, som blev Meanwhile, Asocial, No Security, Svart Parad, Crude SS, Uncurbed m.fl. har alla haft sin bas i den mellansvenska myllan.

 Vad som skiljer bruksortskängen från vanlig jävla käng är svårdefinierat. Rent generellt handlar det givetvis  om d-takt och risig produktion - business as usual så att säga. Kanske är det den stora finska diasporan inom triangeln som bidrar med ett mystifierande \textit{\textbf{je ne sais quoi}} till evergreens som \textit{Offer för ett mord} av Svart Parad? Eller bör man söka sig bortom kultur och gå till materia och ekonomiska betingelser, som Marx (\textbf{Karl Marx}) hade påbjudit? I såna fall finner vi anledningen till bruksortkängens överlägsenhet, i att denna triangel är den del av Sverige som blivit mest brutaliserad av modernitetens framfart (näst de stackars Baggböleborna, men det resulterade inte i nån bra käng). Lika snabbt som löften om guld och gröna skogar kom, lika kvickt ryktes de undan av riskkapitalister som flyttade sina affärer till utvecklingsländer på 80-talet. Den besvikelse och desperation som präglar bruksortskängtriangeln, har onekligen färgat musiken som kommer därifrån.

