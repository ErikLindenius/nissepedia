\ditem[Burre]\label{burre}
 är en karaktär i tidningen Bamse av Rune Andreasson. Burre är en humanoid hund med randig tröja och lila byxor med \textbf{dragsko}. Han är lite av en bråkstake och \textbf{strulputte}. Han är lätt missanpassad och kolerisk och har fattiga föräldrar som antyds ha alkoholproblem. Samtidigt som Burre har en aggressiv framtoning och ibland uppvisar ett oacceptabelt beteende kan man ana en komplex djup-psykologi hos honom. Det närmsta en vän han har är Nalle-Maja, med vilken han har ett slags motsägelsefullt och distansierat förhållande. Han har också uppvisat ett genuint medmänskligt beteende vid flera tillfällen. Denna komplicerade och ambivalenta natur är kanske det som skapar Burres magnetiska kraft och han fortsätter att fascinera nya generationer av läsare. Av någon anledning har Burre slutat tecknas som lite knubbig med underbett utan är mer lika de andra barnen i dagens serietidning. Bland de som tagit Burre till sitt hjärta återfinns Thorsten Flinck och Jessika Gedin.

