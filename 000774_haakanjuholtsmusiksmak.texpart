\ditem[Håkan Juholts musiksmak]\label{haakanjuholtsmusiksmak}
 Sedan länge tvingas alla som vill gå med i Socialdemokraterna att avlägga ett inträdesprov som går ut på att man får frågan om man älskar Springsteen och dennes svenske motsvarighet, Ulf Lundell. Om man svarar ja får man gå med och om man svarar ’nej, men jag gillar Tomas Ledin,’ river en bister svetsare upp ens anmälningsblankett och sticker en  Fp-broschyr i näven på en. Därför kan vi anta att bossens livebox och kanske The River, samt Uffes Club Zebra, ligger i handskfacket på Juholts Ascona.

 Mer intressanta är denna Oskarshamnsson (\textbf{Oskarshamn}) andra gubbrock-favoriter. Sin kärlek till Elvis har han nämnt i många olika sammanhang och har ofta berättat om hur viktig Elvis varit under hans formativa ungdomsår. Elvis var som en vän till Håkan (\textbf{Håkan Juholt}), som saknade syskon och växte upp i en liten småländsk håla. Men han diggar också enligt utsago Cash och den bananätande kanadensaren Leonard Cohen. För nättidskriften Novell berättar han om ett fint musikminne, som kan vara värt att återberätta: En sen natt efter ett möte med nordiska socialdemokratiska partiledare och –sekreterare befinner sig Juholt i ett hus på landet tillsammans med Göran Persson. De är trötta, men också lite hungriga, så Persson tar med Juholt in i köket, där han öppnar ’några burkar’ Bullens pilsnerkorv (\textbf{korv i smörpapper}), som han sedan ställer sig och steker, sjungandes ’O store gud!’

