\ditem[Münchens Olympiastadion]\label{munchensolympiastadion}
 Olympiastadion är en multisportarena i München som byggdes inför sommar-OS 1972. Här träffade den dåvarande kronprinsen sin Silvia Sommerlath för första gången vilket gjort att många svenskar får ett varmt leende på läpparna när dom hör arenans namn. Det är helt enkelt roligt att föreställa sig en dyngrak Tjabo som kör sin vanliga raggningsreplik på entrévärden om att hon kan få bli drottning och när han vaknar ur fyllan några veckor senare har han faktiskt råkat förlova sig. I resten av världen tänker dock de flesta främst på Olympiastadion för att det var här England spöade skiten ur Tyskland i herrfotboll med hela 5-1 den 1 september 2001, vilket inspirerade The Business till att skriva den allsångsvänliga Oi!-dängan ’England 5 - Germany 1’. Kvalitetsmässigt hamnar låten någon stans på övre halvan bland Business fotbollsrelaterade låtar. Bättre än 2001 års ’Guinness Boys’ om hur nice det är att kolla fotboll på puben och dricka bira, ungefär lika bra som 1988 års ’Hand ball’ om Maradonas tveksamma mål i VM-kvartsfinalen i Mexiko, nästan lika bra som 1994 års ’Maradona’ om hur mycket Maradona suger i största allmänhet och betydligt sämre än 'Southgate (Euro 96)' i vilken bandet insisterar på att det hade varit bättre om Gareth Southgate hade satt istället för missat sin straff i semifinalen mot Tyskland i EM 96.

