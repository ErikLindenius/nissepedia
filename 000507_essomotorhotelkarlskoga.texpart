\ditem[Esso Motor Hotel Karlskoga]\label{essomotorhotelkarlskoga}
 Längst med den för sina dödsolyckor välkända Europaväg 18 hade bilister länge möjlighet att ta in på det populära Esso Motor Hotel i Karlskoga. Förutom gratis parkering och kompetent bilservice kunde gästerna även koppla av i bastun eller äta en vällagad köttbit i anläggningens taverna. Med sådan förstklassig inackordering föll det sig naturligt att Phil Lynott valde att inta sin välbehövliga dygnsvila här den 3 augusti 1983 efter att han gjort en solospelning i stans folkpark tidigare samma kväll.

