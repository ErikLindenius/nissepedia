\ditem[Frikyrkligt lycklig]\label{frikyrkligtlycklig}
 Vi vanliga syndare kan endast drömma om hur det är att vara frikyrkligt lycklig, för om vi inte först börjar knark och leva satan och sedan blir pånyttfödda i herren kommer vi aldrig att få möjlighet att vara det. Att vara frikyrkligt lycklig är nämligen endast förunnat medlemmar av frikyrkorörelsen, som har utomhusgudtjänst, spelar \textbf{gitarr} och sjunger lovsånger med ett slags extatiskt leende över anletet. Detta leende följer med baptisten eller pingstvännen in i konsumbutiken (\textbf{konsumbutik}), biblioteket, skolan, kontoret eller vad det vara må. Den frikyrklige gläds åt skapelsens prakt och all den kärlek som utgå från den förlåtande fadern. Vi andra, människorna i allmänhet, ser inte detta utan oroar oss över arbetslivets små motgångar, sexuella relationer och politik. Vi går i strejk, grälar på partnern, bygger ut huset och går klädda i obekväma kläder, medan den lyckliga - ja näst intill euforiska - frikyrkomedlemmen ser i den eleganta böjningen av ett grässtrå herrens skapelsekraft och ser att detta är gott.

