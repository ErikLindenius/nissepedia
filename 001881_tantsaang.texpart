\ditem[Tantsång]\label{tantsaang}
 är en sub-genre inom musiken som utmärker sig på så vis att den troligtvis är den enda genren som har gått från att vara mainstream till underground. Idag är fans av genren tvugna att leta med ljus och lykta efter skivor med tantsång medan man nästan bara kunde köpa skivor med tantsång före det att Sverige blev sekuläriserat. När piratradiostationerna Radio Syd och Nord tvingade fram etablerandet av radiokanalen P3 var slaget om skivlistorna förlorat för tantsångsgenren. Idag vet inga tantsångsfans hur man spelar CD-skivor och mp3-filer, vilket omöjliggör tantsångens återintåg på de kommersiella arenorna.
 \subtitle{Tantsång idag}
 
 Idag hålls tantsångspelningar på mindre spelställen som ofta är anslutna till kyrkor, missionshus och äldreboenden. I likhet med den centripetala rörelsen inom Norges black metal-scen i början av nittiotalet, då sub-genren och -kulturen vände sig inåt och medvetet gjorde sig otillgänglig för den breda massan, har tantsången under senare år sett till att det är hart när omöjligt för den genomsnittlige medborgaren att veta var och när tantsångsspelningar äger rum. Detta ska dock inte ses som att tantsången är på utdöende - tvärt om, tantsången är mer vital än någonsin, om man tillåts uttrycka det så. I och med att 40-talisterna går i pension och börjar komma till åren förväntas tantsången explodera i aktivitet, om ej försäljningsmässigt. En annan stor förändring som kan skönjas är att influenser idag tas inte bara från den standardiserade psalmboken och ett och annat skillingtryck utan även från sådana genrer som arbetarrörelsens musikarv, dragspelande smilfinkar från \textit{Allsång på Skansen} och ett och annat örhänge från svensktoppens tidiga dagar.

