\ditem[M62]\label{m62}
 är en motorväg som korsar de nordengelska grevskapen Merseyside, Cheshire och Yorkshire och knyter samman västkuststaden Liverpool med nordatlantstaden Kingston upon \textbf{Hull}. Som ett uppkäftigt patronbälte för den blicken till sig. M62 är en vattendelare i den kulturella spänningen mellan norra och södra England. Medan man i söder går på Rugny union går Yorkshiremannen och hans grannar och ser på Rugby League, till exempel, vad nu det innebär. I musiksammanhang är det vanligt att man kring M62 fläskar på lite extra när man ändå håller på. När The Who åkte upp till Leeds för att framföra lite rockopera, till exempel, sparade man inte på krutet utan krämade på så att den samlade publikens gubbkepsar blåste ut i havet. Medan metalbanden i London trasslar in sig i olika komplicerade post-meta-nivåer sliter nordengelsmannen helt sonika av sig tröjan och manglar likt sina själsvänner i Birmingham och Bristol ut dödsföraktande hårdrock, punkt slut. När man i London kom på att man kan knarka annat än avslagen öl och heroin och började pyssla med rave och sånt drog man i Manchester igång den så kallade Madchesterscenen som förstås var mycket coolare. Liverpool verkar dock dessvärre  vara förstört för all framtid av att the Beatles kom därifrån, men de har ju Carcass, och det är ju inte kattskit precis.

