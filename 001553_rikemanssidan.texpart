\ditem[Rikemanssidan]\label{rikemanssidan}
 Som de flesta spörsmål har även livsmedlet bröd två sidor. En del brödsorter som bakas på häll, exempelvis tunnbröd och polarkaka, har en bullig sida och en slät sida. Dessa sidor är som de mesta annat här i världen präglat av klassamhället och utgörs av en fattigmanssida och en rikemanssida. Rikemanssidan är den bulliga sidan av mackan och är det för att den rymmer helt kopiösa mängder smör. Då fattiga bönder och industriarbetare vänder på sitt tunnbröd för att inte slösa på smöret så öser storfräsaren (\textbf{storfräsare}) på som om det inte fanns någon morgondag. Vill du använda rikemanssidan men saknar resurserna kan du sitta och pilla ut smör ur hålen men det har du fanimig inte tid med!

