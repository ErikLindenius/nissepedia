\ditem[Ankfot]\label{ankfot}
 är en benämning på det stadium av yttre dekadens då ens strumpa har halkat ner på foten och nu sticker ut en bit utanför tå-raden, så att foten påminner om en ands fot. Detta fenomen är vanligt bland ensamstående medelålders män och deras tonåriga gelikar, men förekommer också i andra samhällsgrupper, om än med betydligt mer sparsam frekvens. Ankfot har blivit vanligare i senare tid i takt med att kvalitén i strumpresåren stadigt blivit sämre, medan antalet par strumpor i storpackserbjudanden blivit fler. Detta i full harmoni med det nyliberala (\textbf{nyliberalism}) konsumtionssamhälle som tvingats fram på mer ordnade samhällsformers bekostnad.
 \subtitle{Åtgärder}

 Den som drabbas av ankfot har, lite förenklat, två huvudsakliga åtgärder att välja mellan. Det ena är dra upp strumpan så att den sitter som den ska och det andra är att helt sonika dra av strumpan och kliva omkring barfota. I ett längre perspektiv kan strumpor med bättre kvalité (t.ex. Biltemas) vara nödvändigt att inhandla, men detta är i första hand möjligt för den förvärvsarbetande medelklassen, varför krav på statliga åtgärder framförts från vänsterkanten av det politiska spektrumet. Ett annat förslag, som framförts av handarbetande miljöpartister (\textbf{miljöpartiet}), är att höja momsen på vanliga strumpor och reducera momsen för strumpor som är försedda med \textbf{dragsko}.
 \subtitle{Ankfot i danskt mode}

 I \textbf{Danmark} har ankfot samma funktion som rökrocken har i resten av västvärlden. När dansken är hemma och njuter av ledighet klär hen av sig sina kläder och går omkring i tubsockor med en cigg i mungipan, petar lite i brasan och mår bra i största allmänhet.

