\ditem[Atomer]\label{atomer}
 Atomen har fått sitt namn från ett filosofiskt koncept som går tillbaka till det antika Grekland, nämligen den odelbara och därför minsta komponenten av materian. Men sedan den fick det namnet har man insett att även atomen innehåller saker och dessutom kan klyvas, så därför är namnet lite missvisande. Hursomhelst, vad innehåller då atomen? kan man fråga sig. Svaret är att den innehåller en atomkärna som består av neutroner och protoner. Runt hela klabbet surrar dessutom en eller flera elektroner, som har en positiv eller negativ laddning. Atomkärnan kan klyvas och detta skapar då en nukleär reaktion, vilket användas inom energiproduktion och atombomber. Det är i stora drag vad jag vet om atomer. Men sen är det det här med molekyler, och här blir jag genast mer osäker, för det har jag nog glömt bort det mesta om. Men jag vet i alla fall att atomer tillsammans kan bilda olika molekyler, beroende på hur de sätts samman, samt (tror jag, men jag kan ha fel) hur många protoner och neutroner de består av. Molekylerna bildar sedan våra grundämnen, som i sin tur tillsammans bildar andra ämnen. Och då börjar man, till vissas stora glädje, komma in på kemins område.

 Källa: Nicke, doktor i litteraturvetenskap.

