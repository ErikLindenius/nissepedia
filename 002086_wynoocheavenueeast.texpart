\ditem[Wynooche Avenue East]\label{wynoocheavenueeast}
 Få har någon aning om vad som finns att se på Wynooche Avenue East i Montesano, Washington, Amerikas förenta stater, förutom en matvarubutik som tillhör kedjan Thriftway. Här arbetade kring kristi födelse ingen mindre än den med ett rikt hårsvall välsignade gitarristen Buzz Osbourn. Det gjorde också hans chef Melvin, som enligt utsago ska ha varit ett riktigt litet rövarsle. Han var keff och ogin så till den milda grad att Osbourn inte kände att han hade något annat val än att starta ett av 80/90talets mest inflytelserika undergroundrockband och döpa det efter sin osympatiske arbetsledare. Och det kan vi skatta oss lyckliga för idag. Så nästa gång du är på väg över parkeringen för att klippa av bromsrören på din chefs bil eller befinner dig flygandes över hens skrivbord för att trycka ner häftapparten i chefens svalg, ägna då Osbourns mer konstruktiva lösning på situationen en tanke och överväg att döpa ett jättekonstigt rockband efter skithögen istället.

