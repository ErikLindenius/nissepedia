\ditem[Törley gala]\label{toerleygala}
 Promenera hem från jobbet på en tisdag. Du kan redan känna smaken av Ica basics fiskpinnar mot tungans ytterkanter. Det plaskar om dina fötter mot den novemberslaskiga asfalten. För all del inte mer suicidal än någon annan tisdag i november. Men det är inte fredag i juli, direkt.

 Plötsligt minns du. En liten rest från helgen. Kvarglömd av en \textbf{träskpunkare} som firat löning. Inslagen i en systemkasse med hexadecimal färgkod \#177F75. Gömd längst in i kylen. \textit{Törley gala}, stavas kvällens frälsning.

 Tanken om fiskpinnarnas brödiga yta mot tungan byts ut mot den om en porlande, bubblande tungkyss. Den bekanta vägen hem kryddas med danssteg, som Sinatra. Du nynnar oskrivna sonetter i trapphuset. Att dra upp kylskåpsdörren är som att svepa en älskare av sina fötter. Att öppna påsen (färgkod \#177F75) är som att slita kläderna av den du mest åtrår. Att dra ur korken - \textit{\textbf{közösülés}}. Varje efterföljande klunk av den klara drycken är ett post-coitalt (\textbf{post-coitus}) cigarettbloss, på den mjukast smakande cigarett du någonsin slutit dina läppar kring.

 Du kommer aldrig älska igen som när du älskat \textit{Törley gala}.

