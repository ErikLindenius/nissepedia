\ditem[Damernas värld]\label{damernasvaerld}
 är en månadstidning som grundades strax innan krigsslutet (\textbf{det stora fosterländska kriget}), 1944. Främst skriver man om mode, hälsa och skönhet men nån gång ibland händer det även att man tar ut svängarna och publicerar fabriserade berättelser om punkare som påstås vara nazister, trots att dom bär tishor med Dead Kennedys, The Oppressed och alla möjliga uttalat antifascistiska band. Varför Damernas värld anser att det ingår i deras publicistiska uppdrag att på detta sätt svartmåla helt vanliga knegare (\textbf{vanliga pantade knegare}) är något oklart men en misstänkt anledning är den opportunistiska kappvändarkarriäristen Björn af Kleen, som inte bangar på att dra en vals om det hjälper honom att få till en bra snyftstory. Genom smicker och dupering tycks den samvetslöse sensationsjournalisten ha tillskansat sig en stående krönikörsplats i den en gång anrika damtidningen och använder återkommande positionen till att hämnas på världen för att han på grund av sin verklighetsfrånvända överklassuppfostran hellre gick och såg Weezer än Uncurbed på Dalarocken -95, och till på köpet kunna skicka en saltad faktura för besväret. Att Damernas värld låter detta fortgå månad efter månad kan inte annat än beklagas och en bojkott är definitivt på sin plats.

