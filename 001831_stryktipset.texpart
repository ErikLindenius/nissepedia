\ditem[Stryktipset]\label{stryktipset}
 är ett spel där deltagarna satsar pengar på hur det ska gå i \textbf{13} fotbollsmatcher. För det mesta är det matcher från de två högsta engelska divisionerna som ska tippas och dom svåraste resultaten att att gissa är dom där Chelsea eller Liverpool är med. Eftersom Chelsea är en klubb byggd på pengar som stulits från det ryska folket hatar man den nåt så jävulskt och önskar alltid att dom ska förlora. Men eftersom dom har en massa pengar har dom också råd med dyra spelare och ligger för det mesta högt i tabellen så det mest troliga är ändå att dom kommer vinna även  i nästa omgång. Så man spikar Chelsea men naturligtvis förlorar dom ändå såsom man önskade från början och detta gör att man hatar dom ännu mer. Liverpool är svårgissade eftersom dom bara vinner mot lag som ligger högre i tabellen och får pisk av sämre lag. Man vet det här men tänker ändå att ”det vore väl fan om dom inte skulle kunna ta Sunderland... Äh, va fan, säker 1:a på Liverpool”, och så var den tipsraden förstörd. På sommaren när det är uppehåll för de engelska ligorna består Stryktipset istället av svenska matcher och då är det bekvämaste att helt enkelt kasta dina pengar i en gatubrunn istället för svensk fotboll är ett rent lotteri. Vill du ändå göra ett försök är det statistiskt bästa att tippa kryss i alla matcher för oftast blir det 0-0.

