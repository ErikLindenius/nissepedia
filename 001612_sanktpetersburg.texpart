\ditem[Sankt Petersburg]\label{sanktpetersburg}
 är Rysslands näst största stad och hittas längst in i Finska viken. Om inte Åland låg ivägen och skymde sikten skulle man förmodligen kunna se staden från Stockholm. Här föddes den hängivne hårdrockaren Dmitrij Medvedev 1965 som enda barn till makarna Anatolij och Julija Medvedev. Exakt när Medvedevs intresse för hårdrock väcktes är oklart men redan i grundskolan kontaktade han kommunistpartiets ungdomsförbund Komsomol för att erhålla nödvändiga tillstånd för att kunna spela Led Zeppelin och Black Sabbath på skoldiscon. Därefter saknas officiell dokumentation av Medvedevs hårdrocksintresse fram till 2011 när han i egenskap av landets president bjöd in Deep Purple till Kreml för att dricka te och snacka om deras version av Neil Diamonds ’Kentucky Woman’, som han tydligen ska tycka är riktigt jäkla vass.

