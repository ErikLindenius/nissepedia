\ditem[Problematiskt]\label{problematiskt}
 Att använda ordet \textit{problematiskt} för att beskriva en företeelse är i nio fall av tio helt menings- och ryggradslöst. Bruket av ordet ska tillskriva den som använder det en överlägsen intelligens, som att den förstod något på ett flertal nivåer, med en flugas mångfacetterade blick, och som att personen hade en ständigt rasande dialog inom sig, \quotetext{är detta rätt eller fel?}. Läsaren/lyssnaren ska ges intrycket att personens hjärna är fylld av kolliderande dialektiska åskviggar, en urladdning som skulle kunna lysa opp hela Roslagens Hallsberg (det vill säga Rimbo), hade bara blixtarna manifesterats i fysisk form, inte psykisk.

 Egentligen signalerar användandet av \textit{problematiskt} bara att en person inte törs säga om den tycker att någonting är dåligt eller bra.

