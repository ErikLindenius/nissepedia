\ditem[Cykla]\label{cykla}
 Cykling är ett sätt att färdas som innebär en stor påverkan på din image. Cyklar du i storstad anses du modern och medveten på det där irriterande och bekräftelsesökande viset där du förmodligen även sopsorterar och åker på Way out West för att kolla på Sunn O))) som du egentligen inte alls lyssnar på. Den raka motsatsen till detta är att cykla i glesbygd för där kommer alla automatiskt anta att du, om du är över 18 år, blivit alkoholist och torskat för rattfylla eftersom du inte tar den gamla Volvon till var du nu är på väg.

 Det enda alternativ som återstår om du trots allt vill cykla är att skaffa en hoj med flera växlar (\textbf{flerväxlad cykel}) och bära \textbf{cykelhjälm} och snabba solbrillor. Då kommer du istället antas vara medlem i Kraftwerk.

