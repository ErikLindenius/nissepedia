\ditem[Inlandsmods]\label{inlandsmods}
 är en subkultur som under 60- och 70-talen etablerades i Norrlands inland. Det är mer en motsvarighet till brittiska scooter-mods än de svenska blandmissbrukar-modsen Kenta och Stoffe. Där de brittiska modsen åkte på italienska vespor i U.S Army fishtail parkas körde inlandsmodsen på svenska mopeder av märken såsom Monark, Rex och Crescent iklädda svenska arméns vinterjacka eller Fjällrävens grönlandsjacka när vädret tillät. Istället för treknäppta Beatles-kostymer med smal slips hade inlandsmodsen Helly Hansens fleece i vackert televerksorange (Hälleforskavaj) (\textbf{Hällefors}) och en solkig snusdäck eller arméns gröna mitella runt halsen. Faiblessen för Levi Strauss jeansbyxor delades dock av båda läger. Det var inte så mycket amfetamin och Northern Soul på Wigan Casino inlandet utan mer mellanöl och transistorradio för att sedan börna moppe utanför dansbanan för att bara gå in för att spöa töntarna från grannbyn. Inlandsmods har tragiskt nog aldrig fått den revival de förtjänar, även om Norrlands Gulds reklamer under tidigt 2000 hade en tvättäkta inlandsmod i en framträdande roll.

