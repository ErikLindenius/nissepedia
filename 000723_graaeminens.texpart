\ditem[Grå eminens]\label{graaeminens}
 En \textbf{grå eminens} är en person som lever efter familjen Wallenbergs devis om att \textit{\quotetext{verka utan att synas}}; den som håller till i kulisserna och drar i trådarna. Ofta har den grå eminensen inte någon officiell makt utan styr sin marionett med andra medel. Gemensamt för hela skrået är att man har någon form av diabolisk plan som man skrattar diaboliska skratt åt varje gång man kommer ett steg på vägen. Den första grå eminensen var kapucinmunken Joseph Le Clerc du Tremblay som var kardinal Richelieus rådgivare och arbetade för Frankrikes deltagande i trettioåriga kriget. Honom har ingen hört talas om, men om man istället tar Saruman och den där gamla alvkungen han förtrollat så förstår nog de flesta. Sveriges mäktigaste grå eminens är kungens polare Noppe Lewenhaupt. Postens frimärksserie \quotetext{Hästsport} ska till exempel ursprungligen varit Lewenhaupts idé - han ska till och med ha skrattat diaboliskt vid lanseringen.

