\ditem[Backpatch]\label{backpatch}
 En backpatch är ett oftast rektangelformat tygstycke med tryck eller broderi som för tankarna till ett visst band eller skiva. Den ses vanligen fäst vid en jeansväst inuti vilken man allt som oftast hittar en hårdrockare (\textbf{hårdrock}). Vissa, mycket få, backpatches uttrycker en åsikt, uppmaning (fuck the world) eller bärarens gängtillhörighet (Mölndal Hogs MC). De bästa backpatchesen innehåller orden \quotetext{\textbf{Manowar}}, \quotetext{Saxon}, \quotetext{AC/DC (\textbf{australien})} eller liknande och till yttermera visso en fantasieggande bild av en barbar med svärd och lättklädda ungmöer som klänger sig fast kring dennes bepansrade fötter. Kanske flyger han fram på en Harley Davidson med eldhjul? Endast fantasin sätter gränser.
 \subtitle{Tillverka en egen backpatch}

 Köp ett kilo \textbf{bintje} på ett välsorterat varuhus och hala ner kommunflaggan utanför kommunhuset. Skär försiktigt ut följande bokstäver ur potatisen: A, N, T, H, R, ett till A och slutligen ett X. Måla potatisen och tryck bokstäverna i ett hörn på flaggan, som du sedan klipper ut och syr fast på din jeansväst.

