\textbackslash ditem[Batteri]\textbackslash label{batteri}
 Ett batteri är ungefär som en liten låda där någon lagrat energi. Om batteriet kopplas in i en maskin som drivs av elektrisk ström alstras energin från batteriet och blir till ljus i en ficklampa, pixlar i en tamagotchis display, Onkel Kånkel i en festivalbandare, etc. Batteriet är helt enkelt ett avgörande inslag i vardagen hos den urbaniserade människan. I och med att det är en så pass viktig uppfinning borde vetenskapen naturligtvis samarbeta med den fria marknaden för att  göra konstruktionen så enkel och billig som möjligt. Men icke. Precis som för 200 år sedan består batteriet av en pluspol och en minuspol. För alla oss som inte är utbildade elektriker framstår el mest som någon slags magi och vi tror antagligen att batteriet består av hälften minusström och hälften plusström och att dessa måste blandas för att det ska bli el. Eller vi vet att det inte är så, men vad det är istället har vi inte den blekaste om. Men vi rotar inte närmare i detta utan nöjer oss med vetskapen att så länge vi betalar våra räkningar räcker det med att leta på två små hål i väggen så kommer våra apparater hemma att fungera. Vi vet inte vad som är upp och ned på sladden men det spelar heller ingen roll för mackapären vi vill ha igång gör ingen skillnad på detta. Batteriet har inte alls följt denna självklara anpassning till moderna människors totala handfallenhet utan har samma krångliga  plus- och minuspoler som för 200 år sen, vilket får till följd att när vi kopplar på bilbatteriet åt fel håll börjar det ryka utav helvete i motorn för att någon viktig mojäng fått ström från fel håll och börjat brinna. 200 jävla år utan att någon flaskbottenprydd Einstein styrt upp detta. Någon tjänar naturligtvis på att det fortsätter vara så här och den jäveln kan fan dra åt helvete.

