\textbackslash ditem[Bilstereo]\textbackslash label{bilstereo}
 En bilstereo är en rektangulär plåtlåda som sitter instoppad på ungefär samma ställe där du hittar klimatpanelen i framsätet på en bil. Tidigare var den en populär form av \textbackslash textbf{valuta} i de lägre samhällsskiten, men har på senare tid funnit sig utkonkurerad på det området av mobiltelefonen. Ur lådan strömmar eletriska pulser som blir till musik (\textbackslash textbf{hårdrock}) om dom ansluts med kabel till dom små högtalarna som sitter i dörrarna. Är bilen av sedanmodell kan det även hända att någon driftig tidigare ägare petat in en extra bas i hatthyllan. Saknas bilstereo i ekipaget kan detta inhandlas på välsorterade loppmarknader samt tyskägda internetvaruhus. Loppmarknadsalternativet rekommenderas dock i första hand då dessa bilstereos normalt bara har fyra koppartrådar baktill som du tvinnar kablarna till och sedan fäster med eltejp. Inhandlar du istället din apparat från ett internetvaruhus består bakstycket av en oöverskådlig härva av sladdar i olika färger som kräver att du först åker till Biltema för att inhandla en adapter som kommer visa sig inte passa och det hela slutar med att du ändå får klippa kablarna och prova att tvinna de olika färgerna tills du hittat de rätta efter ungefär sju försök. På framsidan av lådan sitter en lucka där du antingen kan föra in kassetter eller CD-skivor. Runt luckan sitter en mängd knappar varav de flesta är helt onödiga och ingen vet vad de är till för. I princip räcker det om du hittar Play och den för att hoppa fram till nästa låt, samt avstängningsknappen om din bilstereo är av nyare modell och du inte hade turen att hitta vilken av kabelfärgerna baktill som ska anslutas för att den ska stängas av automatiskt när tändningen bryts.

