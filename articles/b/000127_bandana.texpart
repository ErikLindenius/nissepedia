\ditem[Bandana]\label{bandana}
 är ett antingen triangulärt eller kvadratiskt tygstycke som bärs på huvudet eller runt halsen som skydd och/eller dekoration. Färgerna kan variera men mönstret på tyget består allt som oftast av det som kallas \textit{paisley}, ursprungligen ett motiv benämnt \textit{buta} hämtat från dagens Iran och Azerbajdzjan som föreställer en trippig blandning av ett fikon och en vattendroppe. Toppen av figuren i mönstret böjer sig i en smidig båge och detta symboliserar på samma gång ödmjukhet och ståndaktighet, precis samma två saker man först kommer att tänka på när man snackar om \textbf{hårdrock}. Efter folk som kör på \textbf{det ryska babusjka-stuket} är hårdrockare mycket riktigt också den grupp människor som oftast kan ses iklädda bandana nu för tiden, och då vanligtvis med formen av ett pannband som håller det axellånga håret på plats. Genom att  på detta vis rulla ihop bandanan till en slags tygkorv avser hårdrockaren att låta den gestalta en orm som slingrar sig runt huvudet. Ormen är nämligen ett i hårdrockssammanhang mycket populärt djur allt sedan det dök upp på omslaget till \textit{Sabbath Bloody Sabbath (\textbf{Sabbath bloody sabbath})} och stryper en människa på order av en dödskalle som styr den med telepati.

