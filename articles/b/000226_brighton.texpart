\textbackslash ditem[Brighton]\textbackslash label{brighton}
 är en anrik badort i det sydengelska grevskapet East Sussex. Det var här Provisoriska IRA 1984 gjorde ett inlägg i debatten om Nordirlands frigörelse genom att helt sonika spränga delar av Grand Hotel när Margaret Thatcher bodde där. Thatcher hade flyt och klarade sig men IRA blev inte jätteledsna för det utan valde att tänka positivt och hälsade att ”Vi behöver bara ha tur en gång för att lyckas. Du behöver ha tur varje dag”. Några som kan förmodas ha varit lite tveksamma till denna typ av meningsutbyte är de fredsivrande anarkopunksen i Poison Girls, som i och för sig hade flyttat från Brighton några år tidigare för att hänga med Crass men som fortfarande tänkte på sin hemstad med värme. Några andra brightonbor som kan förmodas inte ha brytt sig så mycket alls är Peter Bywaters och dom andra i Peter and the Test Tube Babies som redan ansåg sig ha problem så det räckte i och med att de inte blev insläppta på stadens pubar.

