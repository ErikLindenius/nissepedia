\ditem[Biltemakörv]\label{biltemakoerv}
 För människor med förnuft och känsla är inte Biltema främst ett varuhus som man besöker en gång i halvåret för att inhandla reservdelar till sin 740 utan mer en social mötesplats dit man åker någon gång i veckan för att träffa likasinnade och diskutera vad som stått i lokaltidningen på sistone. Diskussionen mynnar oftast ut i att det knappt står något i den och att det lilla som gör det är skit så man borde sluta köpa den. Till detta äts traditionsenligt tre-fyra biltemakörv för att hålla humöret uppe och för en gångs skull få valuta för sina pengar.

