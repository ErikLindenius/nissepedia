\ditem[Blottare]\label{blottare}
 En blottare är en person som visar sig naken vid olämpliga tillfällen. Vilken sorts person drivs till att göra så? De kommer i många former och slag, från alla samhällets nivåer, skikt, klickar, sfärer - ja, ni förstår. Men för att konkretisera, föreställ er en ganska ung man som går på en fest. Glad i hågen anländer den bara lite ålderstigna mannen till festen, där han bestämmer sig för att hinka i sig ordentligt med alkohol. Varför? För att det ger honom en fantastisk känsla att göra så, huden kittlar och hjärnan knastrar av intensiv aktivitet. En studie skriven av kriminologen Christoffer Carlsson menar att blottare ofta är berusade när de utför sina övergrepp.

 Plötsligt hör blottaren ett ämne som han är ganska bekant med diskuteras. Inte bevandrad i, för all del, men i nuvarande tillstånd är hans kunskap fullt tillräcklig. Han slår till, ett mäktigt alexanderhugg som klyver genom samtalet: \quotetext{Sjukt att alla dis-band har tagit namnet från Discard, va!? Åke är Gud! (\textbf{Gud})}. När han stänger sin mun märker han att folk, som tystnat, stirrar på honom. Fnissande upplyser en annan festare honom \quotetext{Eh, det kommer från Discharge, faktiskt.}.

 Plötsligt är han naken. Han inser att han blottat sig. Undermedvetet visste han att han var ute på djupt vatten, att han klädde av sig allt inför de här människorna. Givetvis är det risktagandets kittlande tjusning som drivit honom till att göra sig naken. Men han visste inte att det skulle kännas så här. Han hade kanske inte skämts om alla andra inte hade skämts för honom. Egentligen är han ok med att vara naken, men det skapar sånt stigma att alla förväntas vara garderade och påklädda hela tiden. Dagen efter ligger han bara och stönar i sin säng halva dagen. Alla vet det nu, han är en blottare. \quotetext{Fy fan}, kommer folk säga när de pratar om honom, \quotetext{vilket sjukt svin! Hur tror han att han ska komma undan med något sånt? Blottare borde hängas!}.

 Stigmat som omgärdar blottare beräknas driva två svenskar till självmord årligen.

