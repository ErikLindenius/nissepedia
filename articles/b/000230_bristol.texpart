\ditem[Bristol]\label{bristol}
 kommer tyvärr alltid få leva med skuldbördan över att ha varit hemvist åt Clawfingers sångare Zak Tell under dennes första tolv levnadsår. Under denna tid, när Zak var som mest formativ, kom han att drabbas av den plåga som kallas rap metal och som han uppvisar tydliga symptom av ännu idag. Exakt hur Zak blev smittad vet man inte riktigt men en populär hypotes är att han först råkade ut för grungen, som förgjorde nästan allt det positiva i världen, vilken försvagade hans sinnen så till den grad att han vaknade upp en dag med förnimmelsen att det vore en bra idé att blanda hip-hopens sångstil med det senaste inom hårdrocken. Rent juridiskt saknades ännu praxis för hur detta brott skulle bestraffas och Bristols myndigheter valde därför att ta till den gamla metoden att deportera störande element utomlands. Sedan Australiens självständighet hade det blivit svårare att dumpa sociala problem där, men till Stockholm lyckades man skicka Zak genom att först smuggla honom till Åland och sedan sätta honom på en av kryssningsfärjorna där tullen sällan brydde sig om att göra passkontroller. Bristol trodde därmed att problemet var ur världen men det visade sig tyvärr snart att Zak inte var patient 0 utan att smittan kommit från USA och att en global pandemi redan var ett faktum.

