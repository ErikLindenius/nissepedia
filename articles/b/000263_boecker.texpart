\ditem[Böcker]\label{boecker}
 Hej och välkommen till en värld full av kunskap och perspektivgivande berättelser om livets villkor! Hej och hå! Böcker är det finaste vi har, för varje bok är en liten värld, ett liv, ja ett kosmos i miniatyr. Med hjälp av boken kan vi träda in i andra världar och resa i tid och i rum. Vill du besöka det antika Egypten? Tror du inte att det går? Tänk igen! Den som inte fått njuta av bokens magi, den har inte i sanning levat. Ett hem där det inte finns böcker, det är som en kropp som saknar en själ. Vissa säger att det inte finns någon vän som är så lojal som en god bok, och det kan man ju hålla med om, speciellt eftersom det var Hemingway som först uttryckte sig på det viset, i en av sina böcker. Sinnet behöver böcker precis som ett svärd behöver ett bryne om det vill behålla sin skärpa. Tänk alla de dagar du legat under en skuggig ek och insupit berättelser om beväpnade britter som åker gummibåt eller en norrman som konstant lipandes städar ur en mexitegelvilla, medan humlor och bin surrar kring ditt huvud som små tankar och idéer. Vem vore du utan dessa berättelser? Som Stephen King en gång sa: böcker är en unikt portabel form av magi. Satteh... Många känner att böckerna de omger sig med är som en familj. Att läsa dem är som att samtala med någon man håller av. En god bok är som en nyckel, kan man säga, till gömda rum i det slott som är ens jag, och även om man inte minns böckerna man läst mer än man minns middagar man ätit har de likväl lika mycket bidragit till att göra en till den man är. Många tjeckiska författare som höll till i \textbf{Tyskland} och skrev böcker om folk som förvandlas till skalbaggar tycker att varje bok bör vara en yxa för det frusna havet inom oss. Varje bok som står oläst på en hylla är, avslutningsvis, oanvänd ammunition.

 Källa: Hundratals generationer av pretentiösa fistmagnets (\textbf{fistmagnet}).

