\textbackslash ditem[Bakåttramp]\textbackslash label{bakaattramp}
 Statussymboler ser olika ut under olika delar av livet och det finns nästan ingen grej som alltid är ball. Black Sabbath-tisha är i och för sig coolt från vaggan till graven men utgör ett undantag. Men i tio-tolvårsåldern är bakåttramp istället något av det fetaste en människa kan ha då dessa unga ungdomar sällan hunnit göra övergången från Hammerfall till Slayer eller blivit modiga nog för att testa cigg. Istället rullar de som har rätt kontakter (vårdnadshavare med månadslön på över 18 000 i månaden) runt på sina mountain bikes och försöker attrahera individer av det kön de känner en prepubertal dragning till genom att föra tramporna bakåt och på så sätt demonstrera att de har fler än sju växlar (\textbackslash textbf{flerväxlad cykel}) på sin \textbackslash textbf{cykel}. Exakt vad denna statusdemonstration ska leda till är lite oklart, men så kan det ju vara när puberteten stundar. Med välsmorda kugghjul kan cyklisten i princip trampa bakåt hur länge som helst, så länge ekipaget håller styrfart. Saknas viljan att trampa upp farten själv finns möjligheten att istället ta hjälp av en nedförsbacke.

