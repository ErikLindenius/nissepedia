\textbackslash ditem[Bibliotekarie]\textbackslash label{bibliotekarie}
 Att vara bibliotekarie anses mycket fint, särskilt bland de läsande  klasserna. De drömmer om ett liv i tweed, ett dammigt lugn och timslånga utfärder till bibliotekets avkrokar, där det ryms avhandlingar om månens kratrar, sedan länge avfärdade myter, och poesi från Mesopotamien. Den föreställde bibliotekarien är en kunskapens väktare, Pallas Athenas apostel, vars buskiga ögonbryn påminner om ugglans och vars skarpa blick gör envar medveten om att det förvisso är så att kunskapens hav är djupt, men bibliotekarien dyker till dess botten var dag.

 En bibliotekaries egentliga sysslor utgörs till 40 \textbackslash % av att försöka få mentalt rubbade dagdrivare att sluta smygonanera vid de franska serierna. 25 \textbackslash % av tiden går åt till att kallprata med ensamma människor om hur viktigt det är med bibliotek, så att folk kan mötas. 15 \textbackslash % ägnas åt att skrika åt barn som kissar på golvet. Ytterligare 15 \textbackslash % går åt till att hjälpa hobbyforskare att skriva ut \textbackslash textit{viktiga dokument om Aristoteles}. Kvarvarande 5 \textbackslash % tillbringas med att läsa JK Rowlings böcker om Harry Potter och försöka förstå hur fan det kommer sig att alla ens kollegor går igång på den här debila skiten.

