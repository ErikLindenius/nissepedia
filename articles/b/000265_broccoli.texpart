\ditem[Broccoli]\label{broccoli}
 är en typ av kål som började odlas hemma i rabatterna redan på de gamla grekernas (\textbf{de gamla grekerna}) tid. Den kallades först sparriskål, men i samband med den italofila pizza-erans gryning i \textbf{Sverige} nylanserades denna uråldriga kålsort under ett flashigare namn. Det pratas ofta om att broccoli innehåller höga halter av järn, som tydligen är nyttigt, så är du krasslig bör du trycka i dig stora mängder. Den är nära besläktad med den betydligt mer välsmakande blomkålen så man kan fråga sig varför broccoli så envist hänger kvar i affärerna trots att det inte smakar mer än helt okej, ja vissa menar rent av att det är ganska äckligt. Förmodligen går en delförklaring till detta att hitta i åren mellan det antika Greklands glansdagar och nutiden, nämligen 90-talet när serietidningen \textit{Pyton} gavs ut. Denna tecknade publikation hade som stående skämt att broccoli gör dig riktigt jävla gasig i magen (\textbf{prutta högljutt}) och under en tid gjordes reklam för ett betalnummer dit läsarna kunde ringa för att lyssna till redaktörens mytomspunna broccolipruttar. Alla gillar innerst inne prutthumor så broccolin kan tryggt räkna med en stark ställning även i framtiden. Som om inte detta vore nog gjorde den populära tv-journalisten Malou von Sivers också ett programinslag för några år sen där hon dansade med nämnda grönsak till tonerna av Lil Jon's låt \textit{Turn Down For What}, vilket inte gjort den mindre omtalad precis.

