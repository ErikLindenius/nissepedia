\textbackslash ditem[Kartotek]\textbackslash label{kartotek}
 Ett kartotek är en form av analogt register bestående av en massa papperslappar som är sorterade i en viss ordning, vanligtvis alfabetisk. På varje lapp står en kort bit information, till exempel vad en bok heter och på vilken hylla på biblioteket du kan hitta den, eller vilka personer som ingår i den underjordiska motståndsrörelsen du håller på att infiltrera. Konceptet med kartotek lanserades av Björne i \textbackslash textit{Björnes magasin} för att förenkla hans val av kortfilmsinslag i programmet. Björne ryckte dock alltid bara en lapp ur sitt kartotek på måfå så man kan fråga sig vad det skulle vara bra för egentligen och varför det inte dög med en bunt skrynkliga papperslappar i en hatt som vanligt folk gör. Å andra sidan var Björne en vuxen man iklädd björndräkt som bodde i ett plåtskjul så man kanske inte ska ställa för höga krav utan nöja sig med att beundra att han ens brydde sig om att upprätta någon form av system och lyckades överleva i mer än tio år på enbart pepparkakor.

