\ditem[Kalle Ankas pocket]\label{kalleankaspocket}
 \textit{Kalle Ankas pocket} (hädanefter refererad till som KAP) är en tidskrift och systerpublikation till \textit{Kalle Anka (\textbf{kalle anka}) \& CO}. I KAP erbjuds dock betydligt mer djuplodande porträtt om Kalle och hans värld, och det ställs därmed också större krav på läsarens intellekt. I KAP räcker det inte att bara titta på bilderna, som i en vanlig trerutorsstripp där kusin Knase halkar på ett bananskal (\textbf{banan}). Istället förväntas läsaren själv delta i skapandet av upplevelsen genom att läsa i pratbubblorna och memorera vad som hände mer än tio sidor bakåt. I gengäld blir helhetsintrycket desto starkare och trogna läsare som verkligen ansträngt sig berättar om spirituella upplevelser där de verkligen trott sig sitta i gamla 313 eller stulit en paj hos Farmor Anka. De lite tjockare pärmarna på KAP gör också att de klarar sig betydligt längre än andra magasin inne på muggen innan de blir vattenskadade.

 Man får heller inte glömma att den hängivne samlaren, utöver en litterär resa, får en mycket dekorativ bokhylla om böckerna ställs i kronologisk ordning med ryggarna mot betraktaren. Likt atomerna i en DNA-sträng bildar de nämligen en gemensam helhet.

