\ditem[Kalaskula]\label{kalaskula}
 kallas en mage som är alldeles uppspänd, hård och rund. Kalaskulan är ett attribut som i dagens samhälle ofta innehavs av herrar i 40-års åldern. Ursprungligen var kalaskulan en sorts dyrkan av urmodern, Gaia. I jägar- och samlarsamhället skaffade sig alla som kunde en ordentlig kalaskula för att hylla kvinnans fertilitet och förmåga att skapa nytt liv. När en medlem (man eller kvinna) i stammen skaffat sig en mage som motsvarade den hos en kvinna i åttonde månadens graviditet samlades stammen för att dansa och äta. Man dansade så ogenerat som man bara kunde göra i en tid utan modebloggar och popfanzines och förlustade sig efteråt på saltat grävlingkött, blötlagd lök och dryck gjord på jästa sviskon.

 Av oklara anledningar har den kvinnohyllande delen i att ha en kalaskula försvunnit under historiens gång. Snarare är kalaskulan idag en hyllning till den fetlagde gubben, då en ogenerad övervikt hos herrar sägs signalera \quotetext{pondus}, samtidigt som den hos en kvinna signalerar \quotetext{stigmatiserad bärshagga}.

