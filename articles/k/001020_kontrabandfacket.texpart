\ditem[Kontrabandfacket]\label{kontrabandfacket}
 är i östra \textbf{Uppland} ett lokalt namn för det som i modekretsar benämns myntfickan, det vill säga det lilla fack i höger byxficka på ett par jeans som varje gång det upptäcks känns lite främmande och oförklarligt. Det hela kommer sig av att en ung man från nämnda landsända besökte sin vän och mentor, nämligen härvarande skribent, då denne bodde i Storbritanniens vidsträckta och fallfärdiga huvudstad, London.  Ett redigt gatuslagsmål, en lätt skallfraktur och två flaskor gin efter ankomst inhandlades två påsar gräs (\textbf{hasch}), som förmedlades av en skotsk indrivare - Magic Ken - med oroväckande broskbildningar på högre handens knogar. Konstigt nog försvann den ena påsen, vilket upptäcktes när de tre huvudpersonerna befann sig i en tvårummare i Whitechapel. De två vapendragarna diskuterade under ett långt, förvirrande samtal möjligheten att konfrontera den skägg- och broskprydde skotten med utsagan att han var en måhända fingerfärdig men oärlig tjyv. Detta skedde inte, som tur är, och ca tre månader senare återfanns påsen i just kontrabandfacket på ett par jeans som rest med parets ägare till \textbf{Sverige}, igenom dess tullverkskontroll och ett antal maskintvättar. Slutet gott, allting gott. Den enda förlusten som faktiskt gjorts var en MD-spelare som Magic Ken av ren vana baxat med sig. Och på den vägen är det.

