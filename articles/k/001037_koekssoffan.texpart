\ditem[Kökssoffan]\label{koekssoffan}
 är en bra uppfinning. Det är en kombination av soffa, köksstol, garderob, säng, bokhylla, bäddsoffa, förråd och fåtölj. Kökssoffan passar utmärkt för många saker, den är dock främst skapt för att ligga på. Många tror att den är till för att sitta på, det är en av anledningarna till att den är så skön att ligga på. Till skillnad från en vanlig soffa som man ligger \quotetext{i} är kökssoffan en möbel man ligger på. Den är även hårdare än en vanlig soffa vilket ger omväxling. Kökssoffan inbjuder till liggande ätning vilket kan vara nödvändigt i dagens högersamhälle. Man bör dock se upp med liggande ätning vilket kräver viss träning om man inte vill ha en fläck på alla kläder, strax under halskragen. Kökssoffan är en utmärkt plats för funderingar. Kökssoffan bör vara av trä och innehålla en tunnare madrass eller dyna. För att helt tjäna sitt syfte bör det även finnas en kudde och en filt till hands i anslutning till kökssoffan. I kökssoffan, under det så kallade sofflocket, kan man oftast förvara allt möjligt tex skridskor, julpynt, uppstoppade fåglar och bortstoppade uvar..

