\textbackslash ditem[Kanada]\textbackslash label{kanada}
 är en av världens största länder men saknar trots detta till stora delar egen identitet. Förutom snö och hockey vet de flesta inte så mycket om vad som försiggår i Kanada men man har väl någon vag idé om att det är något slags socialdemokratiskt mönstersamhälle där skatterna är lite högre men så också välfärden. Fri sjukvård, få våldsbrott, fackliga rättigheter och så där. Man ser typ aldrig några grejer som är made in Canada och känner få som varit där så det verkar väl vara lite som Japan under Tokugawa-shogunatet förutom den gemensamma hockeyligan med USA och att man klär sig i röd och svartrutig flanellskjorta. Just nämnda USA spelar förmodligen en ganska stor roll i att föreställningarna ser ut så här på grund av att dom helt enkelt snor mycket av det bästa från Kanada och på något sätt lyckas få det att framstå som att det varit deras hela tiden. Ungefär som österrikarna gjort för att få alla att tro att Hitler var tysk, fast tvärt om.

 Neil Young, The Band, D.O.A., Helix, Steppenwolf, Propagandhi och allas vår Leonard Cohen är exempel på musiker som började trampa sina stigar i replokaler finansierade av kanadensiska Studiefrämjandet men som USA på något mystiskt sätt sedan lyckats stjäla all cred för. Rush, Voivod och Bryan Adams är de enda som klarat sig ifrån denna behandling men frågan är ju hur tacksamma människor i Kanada egentligen är över detta.

