\ditem[Kiirunavaara]\label{kiirunavaara}
 (nordsamiska Gironvarri, betyder ripberget) är ett fjäll beläget alldeles intill Kiruna stad och är fyndplatsen för en av världens största sammanhängande järnmalmsfyndigheter. Här ligger också just därför Kiirunavaaragruvan där det bryts malm för flera miljarder om året och Storsverige har sin största födkrok, inte på nåt jävla reklamkontor i Vasastan, så tro inget annat. Kirunaborna får inte ut så värst mycket av miljarderna, annat än några i sammanhanget OK löner som är den direkta produkten av en vild strejk på 60-talet.

 Årtiondet efter började punken göra sitt intåg i populärkulturen och här hakade ett gäng gruvisar på och bildade bandet Framför Flötet. Man vet otroligt lite om bandet annat än att de släppt en sjutummare vid namn \textit{Tro inte på allt du läser} och räknas idag som den näst mest värdefulla sjutummaren från den eran. Det lustiga är att det finns få kända ex och ingen med insyn hade hört talas om det före Peter Jandreus gav ut sin encyclopedi om svensk punk. Han säger sig ha snubblat över infon på en fest då en påstådd medlem berättade om skivan. De flesta samlare menar att det hela är ett skämt baserat på skivan och bandets namn, och det faktum att den återsläpptes den första april. Man väljer så klart själv om man tror på detta, men finns den så är inte din skivsamling för flera hundra lax komplett utan den, så seså, ut och leta!

