\textbackslash ditem[Kulturell appropriering]\textbackslash label{kulturellappropriering}
 , eller CA (cultural appropriation), som det ofta kallas och hädanefter kommer kallas  i artikeln då det var tillräckligt svårt att stava rätt en gång, är ett begrepp som kretsar kring idén att kulturella uttryck och företeelser \textbackslash quotetext{hör hemma} på vissa platser och hos vissa typer av människor, och att dessa uttryck plockas upp av någon som inte tillhör gruppen som uttrycket förknippas med, approprierar denna person denna kultur, givet att personen som approprierar tillhör en majoritetsgrupp, och att det approprierade uttrycket tillhör en minoritetsgrupp.

 Om man tycker att det här är helt förkastligt lämnas man i en kulturell sfär där väl stor fokus läggs på jord och blod, etniska svenskar ska ägna sig åt knätofskultur som folkdanserna polska och schottis, eller nej stryk det, då danserna har polskt respektive tyskt ursprung alltså är CA. Det kanske är ett gränsfall med den tyska kulturen, då det inte på samma sätt är en minoritetskultur. Anyways, populärmusik som rock n' roll och blues går fetbort då det har sina rötter på andra sidan Atlanten och inte i Svea. Så tough luck för både Sator och Jerka.

 Visst, det är sunkigt att klä ut sig till mexikansk desperado med poncho, sombrero och en påklistrad Pancho Villa-mustasch. Men frågan är om det behöver vara en postkolonial fråga att ta upp parallellt med utnyttjandet av mexikanska arbetare i makiladoras. Man kanske inte behöver en kurs på universitetet för att förstå, eller ens behöva förklara i akademiska termer, varför det är ett sunkigt tilltag.

 Så, låt diskussionen handla om hur västvärldens kolonialism utarmat exempelvis afrikanska resurser när det byggt sitt välstånd, utan att ens tillnärmelsevis ha kompenserat detta idag, hellre än hur jävla töntigt det är med vita rappare. Faktiskt.

