\textbackslash ditem[Käng vs. Trall]\textbackslash label{kaengvstrall}
 är en konflikt som utspelade sig inom den svenska punkscenen under sent 80-tal till tidigt 90-tal. I korthet gick den ut på om det som var punk var kängens monotona, yxiga antikrigshymner eller trallens melodiösa, fartfyllda och vitsiga låtar. Totalitär eller De Lyckliga Kompisarna, Wolfpack eller Räserbajs. Stridigheterna tog sig uttryck i mäskberusade diskussioner vid bandare i olika svenska parker och gick väldigt sällan till handgripligheter även om det lär ha förekommit. Ingen av lägren kan sägas ha gått vinnande ur det då båda genrerna fortsätter existera parallellt, även om svensk käng har mycket bättre rykte internationellt. Intressant att notera är också att denna specifika uppdelning inte har skett utomlands i samma utsträckning, och bara i Norge så var allt bara punk och därför låter banden från den eran mer annorlunda än de svenska, hårt och melodiöst på samma gång som exempelvis Life but how to live it? och Kafka Prosess, medan i Finland slogs alla trallpunkare ihjäl på öppen gata förutom Klamydia. Det finns band som är väldigt svåra att kategorisera även från Sverige, exempelvis Asta Kask och Strebers, men då snarare att det inte borde kallas trall men definitivt inte käng heller. Det finns likheter mellan andra musikaliska dispyter såsom Hårdrockare vs. Synthare, då grälen var minst lika koleriska, men samtidigt aldrig så fysiska som Mods vs. Rockers.

