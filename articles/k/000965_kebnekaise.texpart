\textbackslash ditem[Kebnekaise]\textbackslash label{kebnekaise}
 är ett väldigt bergsmassiv vars sydtopp utgör, med sina 2098 meter över havsytan, Sveriges (\textbackslash textbf{Sverige}) högsta berg. Namnet kommer från nordsamiskans giebmegáisi och betyder kitteltoppen, har Kebnekaise ingen kittel på toppen utan en glaciär. Det finns ett berg i samma massiv som har en kittel på toppen som heter Tolpagorni på svenska och Duolbagorni på nordsamiska, dock kallade alltså traktens samer Kebnekaises sydtopp för nåt annat och Tolpagorni för Kebnekaise och när områdets skulle kartläggas av svenska lantmätare blev det lite tokigt. En anledning är att lantmätarna kunde ungefär ingen samiska alls, eller att de blev utsatta för ett inte så lustigt, men likväll, spratt.

 I och med att Kebnekaises sydtopp består av en glaciär så varierar höjden beroende på hur mycket som smälter bort och fryser till varje år. Ett krux på sikt är att Kebnekaises sydtopp inte alltid kommer att vara Sveas högsta berg då Sarektjåkkås stortopp med sina 2089 meter rent berg inte krymper på samma sätt. En dag kommer alltså alla de som skryter om att ha bestigit Sveriges högsta berg bli lögnare och för att råda bättring måsta ge sig ut på nya strapatser för att återigen med rak rygg kunna hävda sig. Tillgängligheten vid Kebnekaise är förhållandevis god då det finns en fjällstation utrustad med bastu, bar med fullständiga rättigheter, helikopterplatta och allt möjligt annat som underlättar. Sarektjåkkå ligger mitt i en karg ogästvänlig vildmark där bara de hårdaste törs gå omkring, så det kommer bli betydligt färre som når \textbackslash quotetext{Sveriges tak} i framtiden. För den som inte orkar kan Nissepedia rekommendera Danmarks högsta berg \textbackslash textbf{Yding Skovhøj} som med sina 173 m över havet i princip går att bestiga utan att märka av det.

