\ditem[Kronérhead]\label{kronerhead}
 är ett begrepp som används inom dagens undergroundmusikvärld och är således inte känt för många vanliga svenskar. Ett kronérhead är en person som nära följer och mycket uppskattar musik och TV-framträdanden av göteborgsmusikern och skämtaren Lasse Kronér. Det som skiljer kronérheads från vanliga kronérfans och folk som tycker att Kronér är en ganska okej offentlig person är nivån av engagemang. Kronérheads ingår ofta i slutna grupper av likasinnade som träffas för att utbyta historier om sin hjälte, lyssna på dennes musik och stötta varandra i livet. De reser ofta tillsammans till framträdanden och sitter i TV-studion och klappar energiskt, iklädda gamla militärjackor med kronérheadsens logga, en skinande flint mot de vita och blåa vågorna i Göteborgs stadsvapen.

