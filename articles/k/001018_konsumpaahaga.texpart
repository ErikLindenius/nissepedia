\textbackslash ditem[Konsum på Haga]\textbackslash label{konsumpaahaga}
 i Umeå är den finaste butiken i hela stan. Långt från Coop stormarknads brölande masspsykos och ICA gourmets megalomana arrogans, utgör Konsum på Haga en stilla bukt i ett annars rasande hav. Trånga passager där varorna lutar sig ut över en från sina rangliga hyllor ger en pittoresk inramning till ens vistelse i butiken. Man kan där köpa alla konventionella basvaror, men inte så mycket mer . Detta kan läggas butiken till last, men ärligt talat, vem behöver tillgång till \textbackslash textbf{ädelost} och fårfiol i sitt närområde? Inte du, i alla fall. Lägg ett sexpack Tingsryd 2.8\textbackslash %, ett halvt kilo potatis och en gullök i kundvagnen, lägg upp på bandet, hälsa på Majvor i kassan, gå hem och njut över helhetsupplevelsen att shoppa loss på Konsum på Haga.

 Men med detta sagt är det på sin plats att poängtera att man som enda matvaruaffär i Umeå med omnejd saluför, eller åtminstone har salufört, kaffe från områden i Chiapas Mexiko.

 \textbackslash subtitle{Dispyt om namnet}

 Som alla vet går gränsen mellan stadsdelarna Sandbacka (Sanda kallat) och Haga med gatan Sandaparken som löper från Preem-rondellen till gamla E4:an. Bor du norr om denna gata bor du inte på Haga, utan på Sanda så låtsas inte om nåt annat. Det är också ballare att bo på Sanda för här finns både en lekpark med linbana och flera fotbollsplaner. Haga har bara höga lägenhetspriser och ett oförtjänt gott rykte baserat på jag vet inte vad, så stå för var du bor och låtsas inte som att du bor på Haga om du bor på Sanda. I och med att Konsum på Haga ligger säkert 300 m norr om Sandaparken så är därför denna butik i faktisk mening placerad på Sanda och borde byta namn, i alla fall om man frågar alla Sandabor.

