\ditem[Karlstad]\label{karlstad}
 är förmodligen främst känt genom gotlänningen Håkan Loob och som en lite större ort att passera på vägen till Arvikafestivalen. Carl von Linné var här och vände en gång 1746 men stannade inte ens över natten, och det kan man ju förstå om han bara kände staden som ett hockeynäste och en knytpunkt för några riksvägar. Där bedrog sig dock den gode Linné för om han bara tagit sig tid att stanna lite längre och knalla upp till Gjuteriet i stadsdelen Herrhagen skulle han med tiden kommit att få höra hur Sveriges eget Beastie Boys, alltså Mindjive, repade för fullt där uppe.  Tyvärr var det många som valde att följa Linnés exempel så Mindjive vart väl aldrig riktigt så stora som dom hade förtjänat. Men det där att blanda in funkelement i punklåtar är ju som bekant riktigt jävla riskabelt så en viss förståelse får man väl ändå ha för alla dom kids som hörde någon låt på en \textit{Cheap Shots}-samling och tyckte det lät bra men ändå inte vågade köpa \textit{Chemicals} av rädsla för att bli retad av någon äldre kamrat.

