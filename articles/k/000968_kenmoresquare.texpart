\ditem[Kenmore Square]\label{kenmoresquare}
 är ett torg i bönstaden Boston, Massachusetts som spelat en viktig roll i HCns historia. Centralt situerat nära Boston U och genomkorsat av nöjesstråket Landsdowne street är detta skådeplatsen för det epos som framförs i Last Rights låt 'So ends our night'. När sångaren Choke och hans vänner är \quotetext{all pumped and ready to rock} beger dom sig till Kenmore där alla deras vänner väntar. Dessa vänner kan tolkas vara det beryktade Boston Crew, en krets kring bandet SS Decontrol som åkte runt på deras spelningar i och utanför the tri-city area. De är kanske mer kända för att låta folk bära hem tänderna i en påse än att hjälpa gamla tanter över gatan, men här i atlasen pekar vi inte finger.

 Det ska tilläggas att de var \quotetext{pumped up} på \quotetext{Coca-Cola, we don't drink no booze, no way!} som det sjungs i visan. Killarna bekänner sig till Straight Edge-filosofin, och sett till klimatet kring detta i Boston kan man anta att målet med träffen på Kenmoretorget var att spöa på fulla jocks och frats, vilket kan ses som ganska behjärtansvärt ändå.

 Kenmore Square inrymde också klubben Rathskeller som man kan säga är Bostons motsvarighet till New Yorks CBGB's, men säg för fan inte att vi skrivit det till en Bostonit. Här fanns även en studio där Last Rights fortsättningsband Negative FX gjorde sin typ enda inspelning. Så tack gubben Kenmore för att du anlade detta torg. Det blev säkert inte som du tänkt, men håll för allt i världen käften så slipper du få Chokes högernäve rakt över munnen, om du nu lever.

