\ditem[Keytar]\label{keytar}
 är ett musikinstrument som kombinerar digitalsynthens plastiga bingo lotto-ljud med gitarrens utseende och attityd. Tack vare dess axelband kan keytaren hängas på musikanten, som nu får samma rörelsefrihet som en gitarrist. Det inbjuder exempelvis till att gunga i takt med basisten och gitarristen på refrängen i \textit{Rocking all over the world}, eller att gunga med i groovet på en bingo lotto-version av \textit{Smoke on the water} (RIP Jon Lord). Keytarens främsta uppgift är nämligen att underlätta för musikanten att på ett naturligt sätt få sträcka på benen ibland. Keytarmusiker är påfallande ofta ändre herrar som spenderat större delen av karriären sittandes på en svettig skinnpall lite i skymundan bredvid trummisen. De feta åren är sedan länge förbi men gubbens \textbf{kroppshydda} växer däremot stadigt. Så åderförkalkningen är ett faktum och inte blir det bättre av att turnera i halvfulla ishallar. Framåt sista tredjedelen av setet halar keytarmusikern därför fram sin keytar och stegar ut på scenen för att efter 25 år äntligen få känna på det värmande rampljuset.

 Det tydligaste exemplet är naturligtvis Robert Wells som varit dålig i mer än ett decenium och därför borde fått sjukpension för länge sen. Men en nitisk handläggare på Försäkringskassan lusläste de nya sjukskrivningsreglerna och skickade på stackaren en keytar istället.

