\ditem[Kombinationsaffär]\label{kombinationsaffaer}
 En kombinationsaffär är en affär som erbjuder en ofta osannolik kombination av varukategorier. En legendarisk kombinationsaffär är Randolfos (\textbf{Randolfo}) affär på Haga i Umeå. I den säljer han \textbf{hårdrock} och akvariefiskar. Ett annat exempel på kombinationsaffär är \textit{Norrtälje teknik och inredning} som säljer mobiltelefoner och stentroll (\textbf{stentrollsaffär}). Anledningen till sådana kombinationer är att de ofta drivs av ett gift par som på ålderns höst har bestämt sig för att driva affär tillsammans för att ha något slags mål i det gemensamma livet. Maken sysslar med sitt stora intresse, till exempel mobiltelefoner, medan fruntimret sysslar med sitt, vilket alltsom oftast är stentroll.

 \subtitle{Lokala exempel}

 Ett annat riktigt skruvat exempel är \textit{Elvisboden} i Norberg som kör en trippelkombination. Förutom att saluföra Elvis Presley-memoribilia är affären även massageklinik och begravningsbyrå. Ägaren heter Runo och han älskar Elvis och har varit begravningsentreprenör i hela sitt liv. Här bor också Runos likbil.

 I \textbf{Malå} finns en sund och pragmatisk kombinationsaffär, nämligen fryppelkombon jourlivs, skoterklädesförsäljning, bensinmack och frisör. Detta grundas i släktskap. Frisörsalongen är dock inte kvar idag.

