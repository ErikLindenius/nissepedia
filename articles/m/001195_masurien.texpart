\textbackslash ditem[Masurien]\textbackslash label{masurien}
 är en region i nuvarande nordöstra Polen. Under första världskriget skar östfronten rakt igenom här och vållade båda sidor såväl död som lidande. Lyckligtvis finns inget ont som inte för något gott med sig och det var här någonstans som tyskarna kom på den hårdrockiga traditionen med att dricka ”bierstiefeln”, alltså öl ur stövel. Exakt hur denna med tyska mått fullständiga galenskap föddes finns det lite olika idéer om. En historia är att en preussisk general lovade sina mannar att dricka en bärs ur sin stövel om dom vann ett viktigt slag. En annan går ut på att det istället var några soldater som var sugna på pilsner men inte hade några sejdlar så de tog vad som fanns att tillgå och hade sedan sån flyt på slagfältet att det inte kunde tänkas bero på något annat än stöveln, så de fortsatte. Hur det nu än är med bakgrunden så kan i alla fall konstateras att kombinationen krig, öl och boots är jävligt hårdrockig och väger delvis upp tyskarnas skuld för deras roll i skapandet av power metal. Numera görs ölstövlarna av glas, och det är ingen som uttryckt missnöje över detta.

