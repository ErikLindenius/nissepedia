\ditem[Mull Head]\label{mullhead}
 är ett naturreservat vid kusten på en av Orkneyöarna. Namnet kommer från det gäliska ordet \textit{maol} som betyder ungefär ”slät kulle eller berg som sticker upp ovanför skogen”. I gäliskan användes maol ibland också för att beskriva en person som rakat sitt huvud. Detta är den etymologiska bakgrunden till det engelska ordet \textit{mullet} som på svenska översätts till \textit{hockeyfrilla} och betecknar den frisyr som hårdrockare med lite extra pondus lät klippa i slutet av 1980-talet och trallpunkare på 1990-talet. I engelskan populariserades termen genom Beastie Boys låt ’Mullet Head’ och i svenskan genom att DLK bidrog med en låt till den populära samlingsskivan \textit{Definitivt 50 spänn 2} betitlad ’Ishockeyfrisyr’. Orkneyöarna gjorde länge sitt bästa för att kapitalisera på sin historiska betydelse för modetrenden, men på grund av sitt något perifera läge i förhållande till \textbf{Köping} uteblev tyvärr den ekonomiska boom man hoppats på.
 \subtitle{Kuriosa}

 Trots att de genom åren sjungit om en ansenlig mängd olika ämnen och områden såsom kofångare, dammsugarförsäljare, \textbf{Borlänge}, vattengymnastik, tomater, vykort och Tompa Eken, så har DLK faktiskt aldrig tagit upp Orkneyöarna i en enda av sina texter.

