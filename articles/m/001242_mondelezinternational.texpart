\textbackslash ditem[Mondelēz international]\textbackslash label{mondelezinternational}
 är ett multinationellt företag, som omgärdats av internationell kontrovers, sedan de köpt upp en serie godisföretag, och försämrat deras produkter till det sämre. \textbackslash quotetext{The Cadbury Egg scandal} är ett exempel på hur sanslös profithysteri radikalt försämrat en av Storbritanniens favoritgottebitar, Cadbury's chocolate eggs. Företaget har vidare dragit på sig sockerstinna konsumenters vrede hela världen över, genom att öka glappet mellan chokladtrianglarna i Toblerone, och genom att minska vikten på den standardiserade Twixförpackningen. Mest kännbart för den svenske konnässören, var när Mondelēz international år 2015 bestämde sig för att förnya Bassett's klassiska recept på winegum. Mondelēz lovade vitt och brett att winegumet skulle revolutioneras. Inte bara skulle dess smak radikalt förbättras, dessutom skulle det göras mer miljövänligt, genom att byta ut flertalet kemiska färgämnen i den geléiga färgklump av nermalda grisollon och komular som barn köar för att få trycka i sig varje lördag.

 Vad konsumenten istället fick var en sorglig skapelse, inte alls det supergodis som utlovats. Borta var den perfekta al dente-konsistensen, de glada kulörterna, och den fräckt syrliga smaken. Winegummmit hade genomgått en transformation som väckte avsmak i alla samhällets skikt. De var numer grådassiga som en sotarlunga, slappa och konturlösa som en mellanchef på finlandsfärjans dansgolv, och fadda i smaken som en \textbackslash textbf{parisare} tillverkad söder om Härnösand. Den miljövänliga omvandling som utlovats uteblev också, då alerta medborgarjournalister snabbt upptäckte och larmade om att winegummin under Mondelēz international regim börjat innehålla palmolja, matindustrins motsvarighet till bloddiamanter.

 Vad är lösningen på problemet? Givetvis är det inte att, på reaktionärt manér, pådriven av kälkborgerlig nostalgi, retirera till den småskaliga kapitalism som en gång fött winegummit och Cadburys chokladägg. Ett syndikalistiskt övertagande av de produktionsmedel vilka framställer snask, och införandet av global ekologisk socialism, är den enda framkomliga vägen för winegummiindustrin.

