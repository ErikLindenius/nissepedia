\textbackslash ditem[Månen]\textbackslash label{maanen}
 är en av de populäraste himlakropparna bland alla de miljontals som finns runt om i universum. Trots sin relativa litenhet och få naturresurser är det ändå många människor som håller den högre än exempelvis den gulliga dvärgplaneten Pluto och den välkända kometen Halebop. Med sin begränsade förmåga lyckas den de flesta nätter ändå lysa upp himlen genom ett listigt upplägg där den fångar upp solens strålar och skickar dom vidare, helt utan egen vinning men till stor glädje för dom havssköldpaddor som på något flummigt sätt använder ljuset för att orientera sig. På månens baksida är det dock alltid mörkt, vilket förmodligen också bidragit till dess popularitet genom att inbjuda till fria fantasier om vad som egentligen pågår där. Ingen vet och de flesta vill nog heller inte veta för på något vis känns det ändå skönt att vi efter alla vetenskapliga framsteg ändå inte kan ha koll på allting. Så tack månen för att du gör din grej och kämpar på år efter år. Sluta aldrig och fortsätt vara den du är.

