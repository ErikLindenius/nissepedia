\textbackslash ditem[Mackshopping]\textbackslash label{mackshopping}
 Vanligt vid haschrökeri och sådana dagar då fulla människor inte i förväg planerat att bli fulla, vilka också råkar vara de enda två tillfällen då man fortfarande drar sticka för att bestämma vem som ska tvingas göra något jobbigt. Väl på macken köper den fulle hutlösa mängder folköl för jättemycket pengar. Den stenade (\textbackslash textbf{stenad}) har ett helt annat sätt att ta sig an situationen: hen tittar på allt i butiken och tar ett individuellt beslut för varje vara, dvs köpa eller inte köpa. Normalt slutar det med en jättepåse med plockgodis, en Pepsi Max samt en Nöt-Crème att suga i sig på vägen hem, men det är inte ovanligt att ett gäng kabinhakar, 20 m metrev samt en presentinslagen domkraft åker med. För folk som är nyktra och över fyrtiofem år fungerar bensinmacken på samma vis som skivaffärer fungerar för oss andra: Här finns ett ställ fullt med 20 olika compact discs med Jill Jonsson och Tomas Ledin (\textbackslash textbf{Ledingreppet}) som det bara är att välja och vraka från.

