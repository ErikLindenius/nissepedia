\textbackslash ditem[Motorvärmare]\textbackslash label{motorvaermare}
 är en manick till bilar för att den ska vara mer lättstartad. Den sitter fram till i motorn och kopplas in i ett vanligt 220 volts uttag. Det finns två sorters i \textbackslash textbf{Sverige} och det är Defa och Calix och det är lite skillnad på hur kontakten ser ut, mest för att försvåra inköp av en ny kabel när du försovit dig och slitit av kabeln när du backade ut från parkeringen i 70 km/h den där fruktansvärda februarimorgonen. Även om du visste vad det var för sort du hade innan du åkte till Biltema eller macken för att köpa en ny så kommer du ha glömt när du står vid hyllan. Logiskt sett så är det femti/femti att du köper rätt, men i den bistra verkligheten så är det 90\textbackslash % att du köper den sorten som inte alls passar i din \textbackslash textbf{bil}. Det finns visserligen en sorts kabel med bägge kontakterna, men den är lite dyrare och mellanskillnaden räcker till både batterier, eltejp och en wunderbaum att proppa in i det redan överfulla handskfacket, så att vad fan var det nu? Defa eller Calix!?

 \textbackslash subtitle{Regionala avvikelser}

 I Norrlands inland, men även norra Dalarna, är motorvärmaren sällan nyttjade då praktiken att kallstarta bilen för att sedan gå in och koka kaffe, äta  gröt, lyssna på vädret samt stoppa matlådor i Unicaboxen medan bilen står på tomgång och blir varm är fortfarande så utbredd att folk knappt vet att det finns en apparat för sånt. Skulle inte bilen starta så är det bara en anledning att körs skoter eller åka skidor dit man ska, så det må va hänt.

 I Tornedalen och uppför Kalix älvdal är det betydligt vanligare att ställa in en långpanna med rödsprit och tända på för att låta motordelarna tina upp lite. Skulle nåt börja brinna så var det ändå inget att lita på och då är det bara att hoppas att de delarna finns på det exakt likadana men något trasigare exemplar av samma bil som såklart står på gården.

