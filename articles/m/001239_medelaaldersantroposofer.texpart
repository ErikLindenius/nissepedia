\ditem[Medelålders antroposofer]\label{medelaaldersantroposofer}
 Med åren kan det hända att idealen sviker lite, det är inget konstigt. Man kanske köper en diskborste i plast som får ligga under diskbänken och låter den som täljde och försedde med svinborst 1976 hänga som prydnad för att den du ger då faan inte till att rengöra grytor med. Det må va hänt. Kroppen är slitnare än den va, det är den, så man kanske överger arnicasalvan och börjar smörja med voltarengel så att det går att resa sig upp utan att låta så högt. Det må va hänt. Visst står Rudolf Steiners \quotetext{En ockult fysiologi} på hedersplats i bokhyllan, det gör den, men visst börjar den vara lite väl dammig? Folk börjar ju prata, som dom gör. Hur kommer det sig att just deras potatisskörd blev så bra när alla andras fick silverskorv? Har det nåt att göra med den där märkliga gröna plastdunken som Månstråle skymtade bakom vedtraven? Hur kommer det sig att det låg en faktura från \quotetext{Golvvärmespecialisten} i den gemensamma brevlådan när hela ekobyn, utom just dom, kom hem från semestern i Goa? Hur kommer det sig att det är så jävla skönt att låna toaletten hemma hos dom, va? Och hur FAN kommer det sig att Frisian, deras femåriga sladdbarn, INTE insjuknande i det mässlingsutbrott som plågade byn i flera månader när alla andras barn höll på att stryka med? Det är nåt väldigt märkligt som försigår med de här medelålders antroposoferna.

