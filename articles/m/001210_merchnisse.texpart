\textbackslash ditem[Merchnisse]\textbackslash label{merchnisse}
 När band som inte tjänar så mycket deg på sin musik åker på gig har de ofta olika konsumtionsartiklar till försäljning på ett bord i något hörn i lokalen. Inom vissa genrer är det vanligt att bandet istället för betalning i konventionell \textbackslash textbf{valuta} får ett gäng skivor av bolaget som de kan kränga så de kan bli rika på det viset istället. Därför har de med sig en merchnisse som fungerar som en knalle och sköter försäljningen. Viktiga egenskaper hos en effektiv merchnisse är bra hörsel, okej aritmetisk förmåga och en stor portion tålamod med obekvämt leverne, överentusiastiska hårdrocksfyllon (\textbackslash textbf{hårdrock}) och Sal Paradise-typer (\textbackslash textbf{Sal Paradise}), samt långt hår och polisonger. Merchnissen bör under inga omständigheter ha på sig en tshirt med bandets logga, utan klär sig normalt i bandtshirts med extremt obskyra band i en annan genre. Merchnissen förhåller sig nämligen till bandet som en tomtenisse till tomten. Hen är sin egen person, men av samma slag och utför sitt värv på ett godmodigt och muntert vis. Detta på grund av att merchnissen i regel är full och/eller \textbackslash textbf{stenad}. Merchnissen får nämligen inte betalt av bandet i konventionell \textbackslash textbf{valuta}, utan förses istället med öl och en och annan hövding, för att få många fina upplevelser så hen kan bli rik på det viset istället.

