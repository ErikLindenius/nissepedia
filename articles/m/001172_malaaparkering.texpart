\ditem[Malåparkering]\label{malaaparkering}
 En Malåparkering är att parkera mot körriktningen, eller att parkera på huvudled. Bakgrunden till att Malåbor gör dessa parkeringar är att de är så oerhört sugna på att äta på korvkiosken att de inte har tid att följa diverse trafikförordningar.

 Tyvärr så förflyktigas allt fast nuförtiden och idag finns varken grillkiosken eller det anrika kaféet Dungers, som låg väg i väg, kvar. Först försvann Sibylla, och ingen sa nåt för det skulle öppnas ett Frasses vid gamla Statoil och det verkade lite nyare och lite fräschare. Sen försvann Dungers efter otaliga ägarbyten och hur det gick till trots att de var en tre, möjligen fyra, lokaler med utskänkingstillstånd är en riktig gåta. Kvar finns några slarvigt upptejpade ark byggpapper och en dröm om en Storgata värd en biltur i annat syfte än bara bilåkning.

 Trafikförseelsen har dock goda chanser att fortleva då både Frasses och klädhuset Nystedts, som nyligen slog upp portarna för ett inhyst kafé, båda är situerade längs Malås eget champs-ellyse, Storgatan, om än en liten bit från det \quotetext{centrum} där bilarna en gång stod parkerade lite hur som. Kommunalrådet Martin Norén har avböjt kommentar för huruvida den lokala trafikförordningen kommer att se Malåparkering som ett problem eller en lokal sedvänja värd att bevara i likhet med att köra skoter på allmän väg eller att ha bilen på tomgång jättelänge om det är riktigt riktigt kallt.

