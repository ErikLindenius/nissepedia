\ditem[Metalcorespelningspublik]\label{metalcorespelningspublik}
 Inför spelningen gäller det så klart att välja en passande outfit. Svart eller cammo är dom byxalternativ som finns och när det handlar om bandmerch på överkroppen är passande namn Terror, Converge och Cro-Mags. På fötterna gäller sneakers, en blinkning till youth crew-scenen som man känner en viss historisk samhörighet med. Som grädde på moset får du gärna ha en helsvart keps, lågt nerdragen.

 När du kommer in i lokalen med ditt crew så ställer ni upp er i en horisontell rad några meter från scenen. Till skillnad från klassisk hårdrock så står inte eliten längst fram här. Det är viktigt att stå stadigt med båda benen på backen och inte växla mellan att väga på det ena eller andra för det kan uppfattas som slanigt hippiebeteende. Armarna ska så klart vara korslagda. När första låten drar igång kan du nicka lugnt med huvudet i takt till musiken men att sjunga med bör undvikas. Skratt är ett svaghetstecken så försök att se så sammanbiten ut som möjligt.

