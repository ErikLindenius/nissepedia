\textbackslash ditem[Myskväll]\textbackslash label{myskvaell}
 En eller ett par gånger för mycket har du tagit sista mjölken utan att köpa ny och spottat tandkräm i handfatet utan att spola ur det ordentligt efter dig.  Det är hög tid att överraska din partner med myskväll - eller åtminstone föreberda myset medan han eller hon får lite tid till sig själv. Korka upp och lufta en flaska vin (\textbackslash textbf{vinfylla}) som du köpt för 80kr eller mer. Slit av klingplasten kring ett par ost (\textbackslash textbf{ostbricka}) som luktar fot och lägg dem på ett fat. Med tanke på att du mången natt legat och sovpruttat likt en uttjänt vuvuzela medan din stackars partner suckande vridit och vänt sig under täcket kan du gott skiva ett päron också och arrangera det som en solfjäder mellan ostarna. Medan du sysslar med det här kan det vara smart att erbjudna partnern en kvist daggvåta druvor och ett glas vin och liksom mjuka upp honom eller henne på det viset. Dela försiktigt en avokado på längden och pilla ut kärnan med en sked. Salta och peppra det djupgröna köttet och fyll gropen med en gegga som kan, men inte måste, innehålla räkor. Lägg avokadohalvorna på en glasassiett och ställ allt på TV (\textbackslash textbf{television}). Tänd ett ljus och se till så att det inte skymmer TVn för partnern, som du ropar in lagom till \textbackslash textit{På spåret} börjar, så den alltid så festlige balten Kristian Luuk kan axla lite av ansvaret för trevnaden. När partner slagit sig ned brevid dig kan du med fördel vika upp benen så att du sitter som en sjöjungfru i soffan och sedan liksom kila in tårna under din partners lår och på så vis skapa lite mysig stämning. Lycka till!

