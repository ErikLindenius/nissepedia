\ditem[Magskärp]\label{magskaerp}
 Kring våren 2006 började välartade medelklasstjejer i klänning plötsligt sluta ha skärpet runt midjan och istället ha det kring magen. I vissa fall var anledningen till detta antagligen att framhäva den av mången manlig trubadur besjungna kvinnokroppens kurvatur. I andra fall var det mindre tydligt varför man valt att ha ett skärp där man vanligen inte har ett sådant, men de hade väl sina skäl, och vad har väl en vit cis-snubbe som jag för rätt att spekulera i det? Hursomhelst slutade det hela lyckligt med att trenden försvann och nu har de flesta skärpet längre ner igen, där det ska vara.

