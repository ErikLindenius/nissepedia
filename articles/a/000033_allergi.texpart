\textbackslash ditem[Allergi]\textbackslash label{allergi}
 Identitetsmarkör hos stadsbarn. Tidigare kallat högfärdshosta.

 I praktiken även ett fiktivt pseudomedicinskt tillstånd, ofta använt när en person till exempel är för lat för att promenera från en stadsdel till en annan. Då lämpar sig denna ursäkt utmärkt, ofta hänvisas då lämpligen till så kallad ”kattallergi”. Tillståndet används även som ursäkt vid omplaceringar av impulsinköpta husdjur, efter att man insett att exempelvis hundar måste rastas regelbundet och att hundvalpen förr eller senare blir stor och börjar äta skor. Man skyller gärna ogenerat på att exempelvis sambo eller barn är påverkat för att själv undfly allt ansvar. Medicinskt finns inga empiriska eller konklusiva studier som visar på existensen av detta tillstånd. Således rör sig detta med största sannolikhet om en påhittad åkomma i likhet med exemplevis magsjuka och migrän, de senare även de med ett brett användningsområde gällande undflyende av flera olika typer av ansvar.

