\textbackslash ditem[Alkiskyckling]\textbackslash label{alkiskyckling}
 Alla kulturer har sina egna kulinariska traditioner i köket och bland alkoholister har alkiskycklingen kommit att bli ett självklart inslag såväl till vardag som till fest. En alkiskyckling är en hel kyckling som grillats i affären och kryddats för att sedan placeras på en frigolittallrik och slås in i gladpack och bjudas ut till försäljning. Hur detta kommit att bli populärt bland just alkoholister kan te sig lite märkligt då denna grupp inte är särskilt homogen när det kommer till andra diskurser men kanske står svaret att finna i den mindre strukturerade tillvaro som lätt utvecklar sig under alkoholrus och inte lämnar så mycket tid över till matlagning. Kanske beror det på det faktum att den är inslagen i gladpack och har en stadig struktur, vilket gör den relativt smidig att snatta jämfört med smörgåstårta, kyckling/currybaugette och annan färdigmat.

