\textbackslash ditem[Analia]\textbackslash label{analia}
 är en form av kunskap som är nära besläktat med trivia, det vill säga onödig kunskap som ingen normal människa behöver känna till, fast extremt detaljerat. Trivia är vetskapen att Neil Youngs svarta elgitarr kallas för Old Black och att det är en Gibson Les Paul. Analia är vetskapen att det är en Les Paul Goldtop som målats från guld till svart, och att P90-mikrofonen vid stallet bytts ut mot en Danelectro Dynasonic-mic och att den har ett ditsatt Bigsby-vibrato.

 Varför det kallas analia är för att det kommer från begreppet analt samlande, att du måste ha varenda släpp som en artist gjort innan du kan vara nöjd. Du måste ha alla pressar av \textbackslash textbf{Trans} fastän den är skitdålig, och sitter och lusläser på Discogs för att inte missa nån extremt limiterad utgåva. Detta kallas i sin tur analt för att det härleds från Freuds utvecklingsteori om barns anala fas, då de lär sig att kontrollera sitt bajsande. Om denna period fylls med skam kring att skita kan det resultera i en anal karaktär som består av pedanteri och en otrolig fixering vid ägodelar. Kritikerna kallar såklart detta för kvalificerat skitsnack.

 Översatt till kunskap skapar det människor som är besatta att veta allt om nånting, och då räcker det inte att vara insatt på det stora hela utan det ska kunna rabblas specifikationer och tekniska detaljer och vem som spelade lapsteel på \textbackslash textit{Harvest}. Människor som kan mycket analia uppskattar bara andra människor som är lika anala och blir därför i regel en form av storbossnördar (\textbackslash textbf{storbossnörd}).

