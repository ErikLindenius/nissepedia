\textbackslash ditem[Anderson County]\textbackslash label{andersoncounty}
 är ett samhälle i Texas, USA, med drygt 60 000 invånare. En av dessa är Slayers varmt skrattande sångare och basist Tom Araya, som slagit ner sina bopålar här och startat en liten gård med några kor och ett gäng höns som han och frun föder upp för att kunna äta. Många av grannarna bär cowboyhatt men Tom Araya har istället valt att skydda sig mot solen genom att låta sitt vågiga hår växa ut till den väl tilltagna lejonman som många slayerfans förknippar honom så intimt med. Huruvida han bär chaps och boots är lite oklart så om detta får läsaren dra sina egna slutsatser. Vad som är säkert är dock att han efter en lång dag ute i hagen bland korna tycker om att slå sig ner i gungstolen ute på farstukvisten för att njuta av solnedgången och söka inspiration till en ny slayertext om krig, misär eller något annat. Kanske skänker han en tanke till sin bortgångne vän Jeff Hanneman eller så funderar han en vända till på när han ska ta mod till sig och konfrontera Kerry King med att plastkättingar i kläderna och snabba solglasögon inte har att göra på en metalscen.

