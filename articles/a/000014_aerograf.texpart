\ditem[Aerograf]\label{aerograf}
 är det svenska namnet på verktyget som i staterna går under betecknigen airbrush. Med hjälp av en kompressor leds tryckluft genom en liten slang in i verktyget, som till utseendet påminner om en penna, och blandas där med färgpigment vilket gör att ett lätt moln av färg sprutas ut i ena änden. Genom att variera avståndet till appliceringsytan och hastigheten i sina handrörelser kan aerografisten påverka hur tjockt det utsprutade färglagret blir. Tekniken kräver mycket övning men den som lär sig att bemästra aerografen kan räkna med att bekvämt få sin ekonomi tryggad genom frilansuppdrag för kommunistpartier som önskar retuschera bort förädare ur gamla gruppbilder och uppseendeväckande födelsemärken, samt hårdrocksband som behöver övernaturliga monster, trollkarlar och barbarer till sina skivomslag.

