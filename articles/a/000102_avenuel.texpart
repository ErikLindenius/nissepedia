\ditem[Avenue L]\label{avenuel}
 är en gata i New York-stadsdelen Queens. På nummer 3009 ligger den lilla husgerådsaffären The Kitchen Clique där Vinnie Stigma normalt inhandlar sina köksredskap. Affären ligger ganska långt bort från Vinnie Stigmas hem men eftersom han vet att kvalitet betalar sig i köket tycker han ändå att det är värt besväret. Det var till exempel här han betalade nästan hundra dollar för en crepespanna av äkta franskt fabrikat för att en gång för alla slippa det irriterande pillet när crepesen ska upp ur en vanlig stekpanna. Det blir nästan alltid repor på ytan och jämt är det någon crepes som blir bränd, och även om det så klart inte är hela världen så dämpar det ändå en del av den glädje som Vinnie Stigma vill känna när han lagar till de lövtunna pannkakorna och sedan rullar in lite räksallad eller rostbiff i dem. Flera av Vinnie Stigmas vänner har genom åren ifrågasatt hans val att köpa så dyra husgeråd eftersom han ofta befinner sig på turné med Agnostic Front och därför inte kan nyttja sitt kök varje dag. Han skakar dock av sig denna kritik och menar tvärt om att det faktumet gör saken ännu viktigare för annars händer det lätt att man tar med sig turnélivets matvanor hem och köper en massa hämtmat. Då rinner kostnaderna lätt iväg och hundra dollar för en crepespanna blir inte mycket i jämförelse, så Stigma for the win som så många gånger tidigare.

