\textbackslash ditem[Arggissa]\textbackslash label{arggissa}
 Ett fenomen som seglat upp på tapeten de senaste åren är fenomenet att \textbackslash quotetext{killgissa}. Detta innebär att en man tack vare sitt patriarkalkulturellt uppbackade snubbpatos tillåter sig att i alla lägen uttala sig tvärsäkert om allt mellan mullvadshål och vad \textbackslash textbf{rymden} egentligen består av.

 Ett besläktat fenomen är att arggissa, vilket är en könlös företeelse. Arggissning är när en person ombeds att uttala sig om något den hatar. Låt säga att en person deltar i en dokumentärfilm om det lokala punkhuset. I intervjun arggissar personen att punkhuset aldrig fått en spänn av kommunen, eftersom personen har en negativ förförståelse av kommunal kulturverksamhet. Vad som är problematiskt med arggissningar är att de ibland inte stämmer överens med verkligheten. Till exempel kan det visa sig att kommunen i det hypotetiska exemplet ger ett bidrag på nästan 250 000 kronor om året till det lokala punkhuset. I såna fall är det lätt hänt att arggissaren känner sig  som ett klantarsle (\textbackslash textbf{Praktarsle (negativ)}).

