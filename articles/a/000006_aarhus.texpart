\textbackslash ditem[Aarhus]\textbackslash label{aarhus}
 är Danmarks näst största tätort efter Köpenhamn. Aarhus är känt för många saker, däribland den stora katedralen och sina många vackra byggnader i jugend-stil. Men framförallt är det platsen där Stig Pedersen i det danska arena-pubrockbandet D.A.D bröt armen vid ett uppträdande den 29e maj 2015. Pedersen, känd för sin unika scennärvaro och många fantasirikt utformade basgitarrer hade dagen i ära satt på sig ett nytt par högklackade skor, eftersom detta var den första spelningen på bandets sommarturné. Här vankades det alltså rockbravado! Men när Pedersen entrade scenen till publikens jubel ville det sig inte bättre än att han halkade i en vattenpöl som bildats på grund av det ymniga regnadet tidigare på dagen, föll ned från scenkanten och slog sig fördärvad. Han fick skjutsas i ilfart till sjukhuset och med det var det slut på den sommarturnén, tyvärr.

 En annan som också legat på sjukan här är Thin Lizzys uppskattade trummis Brian Downey, som fick stryk av en dörrvakt efter deras spelning på Vejlby-Risskovhallen den 8 februari 1982. Exakt vad som föregick den irländska diskussionen är lite oklart, men det mest troliga är naturligtvis att vakten var fascist och inte uppskattade Lizzys positiva arbetarklassrock. Som den plikttrogna knegare han var lär Phil Lynott naturligtvis inte denna lilla fadäs påverka bandets åttaganden utan genomförde resten av turnén med förbandets trummis som vikarie.

