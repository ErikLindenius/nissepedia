\textbackslash ditem[Avesta]\textbackslash label{avesta}
 är en kommun i södra Dalom med en lång historia av industrialisering och allt det fina som följer med det när fabrikerna så småningom stänger. Förutsättningarna för Avestas glansdagar såddes i början av 1990-talet när Asocials gamla sångare TB, likt en modern Gustav Vasa, lämnar Hedemora för att söka stöd för sitt uppror någon annan stans. Han orkade dock inte färdas riktigt lika långt som Gustav utan nöjde sig med att ta bussen till Krylbo där han mötte rebeller med en liknande agenda. Det dricks bärs, det repas, det krökas på festivalcampingar, det åks på squatturnéer, det groggas på Pommac, det uppstår spritvev på stan, ja det pågår helt enkelt en febril aktivitet. Några år senare skördar uncurbedfamiljen stora framgångar och ger med en gitarr full av frihet, en trumma för fred, en mikrofon full and protest och en bas av harmoni tillsammans med Crossing Chaos för alltid Avesta kommun en plats på kängkartan. Ett förslag på att i turismsammanhang kapitalisera på detta genom att lansera Krylbo som en crustens motsvarighet till New Orleans har än så länge inte vunnit gehör hos kommunledningen, trots att projektet redan får anses gå som på räls tack vare de bristande sociala insatserna  och de slitna husen i området.

