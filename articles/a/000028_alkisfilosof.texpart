\textbackslash ditem[Alkisfilosof]\textbackslash label{alkisfilosof}
 När en människas promillehalt susar iväg brukar detsamma hända med deras benägenhet att fundera över varför deras liv blev som de blev, vad som kunde ha gjorts annorlunda, vad som kan komma att hända. Det är fullt normalt och hälsosamt att dricka sig full och fundera över saker, det är till och med rekommenderat av socialstyrelsen i en skrivelse från 1990-talet.

 Vissa väljer att ägna sig åt försupna funderingar på heltid. Dessa personer frekventerar gärna krogar på vilka de sprider sina läror. Där den genomsnittlige personen mest funderar över relationer, arbete och sånt har den professionelle alkisfilosofen gått till nästa nivå och kan på stående fot leverera tvärsäkra sanningar om allt från vad tid innebär till hur man bäst kommunicerar med ett djur (demonstreras ofta genom att filosofen i fråga häller ut en halvfull Pripps blå över sin alkisschäfer) (\textbackslash textbf{alkisschäfer}).

 För det mesta saknar den sortens filosofer den swagger som kännetecknar Matthew McConaughey, men deras tankegångar är ofta liknande, influerade av buddhism och hinduism. Tid är en cirkel, liv är smärta, materian är ond filtrerat genom fyra fatöl på din närmsta biljardhall.

 Eftersom den mänskliga tillvaron inte är fullt kartlagd än går det inte att uttala sig om huruvida dessa fria tänkare har rätt eller fel. Därmed är det inte heller klarlagt om de österländska tankarna antingen är produkter av de mest avancerade hjärnor mänskligheten har att erbjuda, eller av de hjärnor som utsatts för en längre tids degenerativa aktiviteter.

