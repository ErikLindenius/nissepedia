\textbackslash ditem[Aubergenville]\textbackslash label{aubergenville}
 är namnet på den lilla franska stad där Renault har sin största bilfabrik för den europeiska marknaden. Här på fabriken monterades den högerstyrda Renault 5 som Bon Scott senare dog i. Nyheten om Bons död lär ha chockat verkstadsarbetarna så till den grad att produktionen stod stilla resten av veckan och tiden ägnades istället åt att diskutera hur man kunde försäkra sig om att något liknande aldrig hände en AC/DC-medlem igen. Varningsklistermärken övervägdes först men avfärdades eftersom det lika gärna skulle kunna få omvänd effekt med tanke på att bandet upprepade gånger uttryckt en attraktion till farliga budskap, exempelvis med skivorna \textbackslash textit{High Voltage} och \textbackslash textit{T.N.T.}. Det mest rimliga hade naturligtvis varit att lägga ner det undermåliga franska bilmärket helt och hållet, men eftersom medlemmarna i AC/DC är fina och hederliga arbetargrabbar gick de snabbt ut och talade om att de inte ville se någon sådan åtgärd eftersom de inte ville att någon av deras franska systrar och bröder skulle förlora jobbet. Lösningen blev att ta fram en ny version av 5:an med fem dörrar så att det lätt gick att evakuera sig även från baksätet om ännu en medlem av AC/DC eller någon ur deras turnésällskap skulle ha oturen att hamna i det obekväma utrymmet.

