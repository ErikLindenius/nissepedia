\textbackslash ditem[Indien]\textbackslash label{indien}
 För den som växt upp inom västerlandets gränser kan Indien lätt framstå som främmande och exotiskt, ja nästan som en annan värld. På grund av sin otroliga storlek är det dock svårt att definiera Indien som en enda enhet, till skillnad mot exempelvis Kopparberg där det BARA bor idioter. De flesta läsare känner förmodligen landet främst genom sånger av 108 och Shelter men faktum är att ingen av dessa orkestrar sålt särskilt många skivor i Indien. Hardcore är över huvud taget en ganska liten företeelse här och istället föredrar många lagom flippad sitarpsych såsom Ravi och Ananda Shankar eller bara vanlig hederlig new wave of British heavy metal utan krångel. Man betackar sig för menlöst tingel tangel såsom synthar och skit och förordar istället Mahatma Gandhis asketiska filosofi och nöjer sig med det allra nödvändigaste, alltså episkt berättande, falsettsång, gitarrsolo och allsångsvänlig refräng.

