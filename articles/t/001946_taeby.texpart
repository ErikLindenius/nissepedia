\ditem[Täby]\label{taeby}
 Vad kan möjligen detta medelklasshelvete till förort någonsin ha bidragit med till rockens historia, frågar ni er säkert i lätt affekt? Lugn barn, sätt er i farbrors knä så ska han berätta.

 Som alla vet är Täby den fruktansvärda plats där toppmoderaten tillika f.d. statsministern Fredrik Reinfeldt såg dagens första ljus. Men Täby har gett oss så mycket mer än nyliberal smörja illa förtäckt av arbetartillvänt mumbo jumbo. Vi som läst historiens annaler vet att den tillsynes gudsförgätna villastad inte alls är just gudsförgäten utan på åttiotalet var Täby skådeplatsen för år noll inom den svenska mangelmusiken, nämligen Mob 47s bildande år 1980.

 Mangelgudarna sände ner \textbf{Gud} med stort G inkarnerad i skepnad av Åke Henriksson som frälste de mest ortodoxa råpunkare med sina geniala, amerikanskt inspirerade riff ackompanjerade av gudomen Chrille Lindholms otyglade d-takt. Snabbare än Varukers och svängigare än D.R.I i ett perfekt ekvillebrium. Gud talar som de flesta vet alltid genom sändebud och det föll på skriftställare \textbf{Per Lundström} att författa Guds ord, och han gav oss kända psalmer som \quotetext{Rustning är ett brott} och \quotetext{Animal Liberation}.

 Mob 47 kan liknas vid gamla testamentet och Protes Bengt följde som det nya, där Gud själv stod för texter till låtar som \quotetext{Manglar som ägg} och \quotetext{U-båt}. Herrens vägar är förunderliga, och inte minst hans ord.

