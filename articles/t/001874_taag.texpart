\ditem[Tåg]\label{taag}
 är ett transportmedel som uppfanns i \textbf{England} någon gång på 1800-talet och går i korthet ut på att man istället för att bygga en väg lägger ut två järnspår som hjulförsedda transportmedel kör på. Bärigheten i järnspåren gör att man relativt enkelt kan frakta tung last såsom järnmalm och större mängder människor över långa avstånd. Utan tåg hade inte \textbf{Grand Funk Railroad} haft något namn och Svullo och Eddie Meduza hade inte kunnat arrangera sin gemensamma turné Griståget och det tillsammans med en del andra relaterade fenomen har gjort att tåg blivit en slags symbol för hela modernitetens tidevarv där maskiner ersätter människorna och avstånden på jorden krymper. Precis som all annan teknik befinner sig tågtrafiken i ständig utveckling och i Sverige trafikeras de flesta sträckor idag av så kallade ersättningsbussar. Detta viktiga teknikskifte i tågets historia har möjliggjorts tack vare åratal av idogt arbete av samhällsekonomiska ingenjörer som räknat och räknat på hur man ska kunna maximera antalet efterblivna överklassprättar i beslutsfattande positioner. Om allt går som planerat räknar ingenjörerna med att all spårburen trafik kommer drivas av den 100\% förnyelsebara energikällan utomeuropeiska låginkomsttagare som cyklar dressin framför vagnarna så tidigt som 2050.

