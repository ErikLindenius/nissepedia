\ditem[Tivoli]\label{tivoli}
 Dansken besitter som bekant en no-nonsens-attityd och är som lika bekant en hedonist av rang. Därför är det inte förvånande att ett av världens äldsta tivolin, med det träffande namnet Tivoli, finns just i Danmarks huvudstad Köbenhavn. Hit går dansken för att ta öldrickandet till en högre nivå genom att dricka Tuborg ombord på sinnrikt konstruerade åkattraktioner utan säkerhetsbälte. Mellan åken mosar dansken i sig \textbf{rød pølse} och wienerbröd som funnes det ingen morgondag samtidigt som hen står och skjuter lite halvhjärtat på plåtburkar i hopp om att vinna en stor nalle att gå runt och göra sig lustig med.

 \subtitle{Historik}
 
 Tivoli byggdes redan på 1400-talet, alltså på den tiden då man låg i fejd med \textbf{de gamla grekerna} och hunnerna. Man behövde en fästning som alla kunde springa in i om det kom nån armé och ville ge sig på dansken, så man påbörjade arbetet med vad som planerades att bli en stor borg och som skulle kallas Borg. Arbetet gick dock sakta och det var inte så många som kom dit och hjälpte till. När Christian Tyrann sa \quotetext{æmen nu fo di fæn skærpr er! Kom igen nå. Hvem kan hva med och bygge den borg?} så sparkades det mest i gruset och mumlades bortförklaringar om inbokade hundpromenader och middagar med svärföräldrarna. Kungen dog sedermera av vällevnad och i glappet mellan honom och hans arvinge, Hamlet, kom nån på idén att bygga ett tivoli istället. Då blev det plötsligt ett fasligt liv och allt stod klart innan någon hunnit säga flasklock. På den vägen är det.

