\textbackslash ditem[Tumba]\textbackslash label{tumba}
 Rock City. Likt \textbackslash textbf{Köping} och \textbackslash textbf{Eksågsån} en plats som är väldigt central inom trallpunkscenen. Tumba är en tätort som tillhör Storstockholm och \textbackslash textbf{Botkyrka} kommun. Här bor De Lyckliga Kompisarnas frontman Mart Hällgren i en fastighet med kallgarage. Ungdomar från hela västvärlden åker hit för att kanske få en glimt av sin hjälte när han tvättar bilen eller räfsar löv, vänder en flintastek på klotgrillen eller tar en rask promenad i området för att få en nypa frisk luft. Vid ett antal tillfällen, som vid tioårsjubileumet för utgivningen av DLK-smockan \textbackslash textit{Tomat}, har det blivit så stökigt och gapigt att polismyndigheten blivit inblandad. Men huspriserna fortsätter alltjämt att stiga och många boende i området glädjs åt att ha ett stycke trallpunkshistoria alldeles inpå knuten. Inte ana på att ortbefolkningen röstat fram ett förslag på inofficiellt stadsvapen som föreställer en riktigt köttig bifftomat mot en bakgrund av ett färgsprakande bollhav.

