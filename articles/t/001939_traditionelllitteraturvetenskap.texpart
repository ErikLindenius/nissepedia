\ditem[Traditionell litteraturvetenskap]\label{traditionelllitteraturvetenskap}
 är en vetenskap som både flitigt praktiseras och sörjs av borgarbrackor på universitet runtom i vårt avlånga land. Traditionell litteraturvetenskap går i mångt och mycket ut på att skriva biografier om, i huvudsak manliga men nu även kvinnliga, författare med överklassbakgrund. Dessa författare, tycker den klassiske litteraturvetaren, skiljer sig mycket från andra författare genom att vara överlägset bättre. Eftersom överklassen nu för tiden i huvudsak istället för att skriva böcker ägnar sig åt att dricka så mycket alkohol att de i ett svagt ögonblick uttalar sina sympatier för nazistorganisationer för att i nästa stund kissa på sig tycker den traditionelle litteraturvetaren innerst inne att det var bättre förr. Till skillnad från många samtida kollegor skrev dessa författare till den traditionelle litteraturvetarens stora glädje långa böcker om diffusa ämnen så som den uppfyllande känsla av gemenskap som huvudpersonen finner i nationens historia, lite mindre upplyftande grejer så som nostalgi och religiöst tvivel, samt olika former av hyllningar till kung, fosterland, prästerskap och adel. \quotetext{Ååå va bra såna böcker är,} skriver den traditionelle litteraturvetaren, fast på ett mer invecklat vis och inte i en mening utan i två-tre band om ca 300 sidor var. Den traditionelle litteraturvetaren bara \textit{måste} få veta mer om författarens barndom, var författaren gick på lokal och vem han/(numera)hon umgicks med. Den traditionella litteraturvetenskapens möte med liberal feminism har gjort att det sedan ett par decennier är helt okej att skriva biografier om överklasskärringar och kalla dessa böcker för avhandlingar, varpå författaren till dem blir doktor och anställd på ett universitet.

