\textbackslash ditem[Trimmad tändare]\textbackslash label{trimmadtaendare}
 Du är tretton år, får inte köra moppe, känner ingen som är gammal nog att köpa folköl, det är flera timmar kvar tills klockan slår 18 och internettaxan blir halva priset, du har redan plundrat skafferiet på allt som påminner det minsta om kakor och storebror har lovat att döda dig om du rör hans hårdrocksskivor (\textbackslash textbf{hårdrock}). Du gräver planlöst i en byrålåda med minimala förhoppningar om att kanske, kanske kunna hitta några enstaka skott till luftgeväret. \textbackslash textbf{Nitlott} så klart.

 I vardagsrummet skymtar du något i fönstret bredvid kandelabern som du tänkt skjuta prick på. Du är inte säker på vart du vill komma med detta men nyfikenhet är ju det som för mänskligheten framåt. Med hjälp av en kökskniv lyckas du pilla loss skyddshöljet som begränsar hur långt det går att snurra reglaget till lågan. Inom en minut har både dagen och dina ögonbryn tagit en helt annan vändning.

