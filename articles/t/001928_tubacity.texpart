\textbackslash ditem[Tuba City]\textbackslash label{tubacity}
 är en liten stad i den amerikanska delstaten Arizona. Det låter fejk men är faktiskt så den heter. Här pågår för det mesta ett stilla småstadsliv av samma slag som på hundratals andra platser i den tidigare vilda västern. Småföretagare och jordbrukare hjälper varandra så gott det går för att hålla hjulen snurrande och hejda avfolkningen men storstadens lockelser suger tyvärr upp fler och fler av de unga för varje år som går. Tur då att staden i alla fall kan stoltsera med att något så osannolikt hänt här att det får Tage Danielssons monolog om sannolikhet att helt blekna i jämförelse. Det var nämligen här Glenn Danzig blev nitad av en snubbe vid namn Danny Marianino den 3 juli 2004. Ska man tro Evil Elvis själv så lät han det medvetet hända för att han var smart nog att genomskåda det hela som en provokation ämnad att användas för att stämma honom på pengar. Man vill så klart gärna tro på detta men samtidigt faller det på sin egen orimlighet att den inte speciellt gode Glenn skulle offra sin position som mänsklighetens absolut hårdaste person för något så simpelt som lite pengar. Hur det nu än är med den saken kommer invånarna i Tuba City i alla fall för alltid kunna stoltsera med att det var här universum rubbades så att listan över världens hårdaste människor numera ser ut så här:
 1. Danny Marianino
 2. Glenn Danzig
 3. Aleksandr Karelin
 4. Margaret Thatcher
 5. Michael Gira

