\ditem[Television]\label{television}
 är en form av informationsteknik som tillhör etermedia på informationsteknikens vittförgrenade släktträd. Den kommer konsumenten till godo via en digital-teknologisk apparat som till det yttre påminner lite om en mikrovågsugn vari Lars Adaktussons huvud talar om något på ett ganska borgligt och sövande vis. I likhet med \textbf{facebook} utgör televisionen något som medlemmar av den lite finare delen av det svenska folket påstår att de vägrar befatta sig med, eftersom den genomsnittliga människan har för vana att ibland titta på TV för att inhämta information om dagsaktuella händelser, Frida Kahlos liv, hur man talar Serbokratiska, vilken av fyra olika djurliknande pappfigurer som ska bort eller helt enkelt för avkoppling efter en tung arbetsdag på sågverket eller Institutionen för språk och litteratur.

