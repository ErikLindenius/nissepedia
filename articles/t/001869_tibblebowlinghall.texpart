\textbackslash ditem[Tibble Bowlinghall]\textbackslash label{tibblebowlinghall}
 var ett nöjespalats beläget i Täby centrum på 1980-talet. På palatset jobbade makarna Bert och Kerstin och deras lilla grabb Åke. Denne Åke skulle sedermera komma att bilda mangelbandet Mob 47 och använda bowlinghallen som rep- och inspelningslokal för ett flertal band som Crudity, Protes Bengt och Discard. Bowlingstudion, som den kallades, kom att bli avgörande för svensk hardcore under 1980-talet. Utan studion hade exporten av kvallemangel hämmats. Så var det i alla fall i början. Men att ha sitt band repande i ett nöjespalats har också sina nackdelar. Det blev uppenbart när Åke blev så pass vass på att rulla klot att han fattade det avgörande beslutet att sadla om, från rå punkare till cool bowlare, och fokusera all sin energi på att bli lika framstående inom klotrullande som inom kängsolande. Det innebar slutet på bowlingstudion, och början på Stockholms råare musikscens till synes ändlösa ökenvandring, som bröts först när Petter släppte \textbackslash textit{Mitt sjätte sinne} år 1998.

