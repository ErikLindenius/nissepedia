\textbackslash ditem[Tortona]\textbackslash label{tortona}
 är en koncentration av hus belägen i provinsen Alessandria, i regionen Piemonte i Norditalien och alls inte en kolsyrad dryck, som det med gomspalt försedda barn som jag en gång sålde en Coca-Cola till tycktes tro. Här i bergsbyn går livet sin gilla gång utan en massa hets och stress. Gamla gubbar sitter på piazzan och dricker rödtjut och tar sig en tupplur, tanter med hucklen skjuter omkring små rullväskor fullastade med torkad skinka och medlemmarna av Ufomammut repar in blytung kosmisk doom med en matta av flippade rymdsyntljud elegant lagd ovanpå. Befinner man sig mot förmodan på denna djupt katolska plats finns få anledningar att någonsin åka till t.ex närbelägna Milano eller Genua, för här har man allt man kan behöva. Anser man sig behöva tak över huvudet kan man som de flesta under 40 helt sonika bo hos sin förälder, om man har någon, och vill man som två av medlemmarna i byns främsta rymddoomorkester försörja sig på att skapa sinnesutvidgande skivomslag och ge ut lakritspizzor med konstig psykadelisk industi tjatar man på en gubbe till denne tillåter att man ägnar sig åt dessa aktiviteter i ett hörn av gubbens arkitektkontor. På fritiden äter man glass och raggar brudar/snubbar.

