\ditem[Tilburg]\label{tilburg}
 är en gränsstad mellan Nederländerna och det märkbart sämre landet Belgien. Som tur är tillhör Tilburg nederländsk jurisdiktion, så man behöver inte vara orolig om man lovat sig själv dyrt och heligt att aldrig mer sätta sin fot i Belgien efter en riktigt jävlig natt i Antwerpens nöjeskvarter. Tilburg är framförallt känt för att det var här man en vårdag i nådens år 2011 kunde se ingen mindre än J. Mascis (Dinosaur Jr, Witch) traska nedför kroggatan iklädd grå munktröja med Buffalo Springfield-loggan i frottétyg på ryggen, tillsammans med ett antal råddare och en snubbe från den eminenta rockensambeln Earthless. En annan sak som utmärker staden i rocksammanhang är anledningen till att J. var där, nämligen Roadburn Festival, som på den tiden var en doom- och stonerrockfestival men numera är en vevlire- och nyckelharpestämma. Det var här i Tilburg som konceptet ’inomhusfestival för folk som lyssnar på tung flummig rock’ lanserades i Europa, vilket sedemera spritt sig till nästan alla tätorter mellan Atlanten och Karlsbron i Prag. Denna spridning kanske förklarar varför Walter och Jurgen på Roadburn velat profilera sig lite genom att istället för att boka rockband flyga in islänningar med flätat skägg och säckvävstunikor som sitter och ylar på scenen medan de pular med något slags medeltidsgrej av trä.

