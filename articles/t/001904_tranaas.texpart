\textbackslash ditem[Tranås]\textbackslash label{tranaas}
 har i de breda folklagren främst kommit att förknippas med sin pionjärstatus inom svensk hardcore. Lennart Hyland stammar förvisso också från staden men bleknar helt i skuggan av Jerker, Löken och de andra råskinnen i Rövsvett som allt sedan 1983 uppmanat ungdomen att kombinera shorts med kängor och paddla kanot. Valet av färdmedel återspeglar tydligt bygdens geologska förutsättningar, som präglas av Svartåns snirkliga väg genom den grönstensrika berggrunden i området. Större maritima transportmedel vore helt enkelt svåra att navigera i centrala Tranås. Ortsborna vårdar sitt arv med stolthet och när Rövsvetts debutkassett \textbackslash textit{Hunden beskyddar människan men vem beskyddar hunden??} (Röv tapes) återsläpptes på sjua 2013 ringlade kön lång utanför Åhléns av lokalpatrioter som ville försäkra sig om att även fortsättningsvis ha en komplett vinyldiskografi.

