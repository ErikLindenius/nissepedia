\textbackslash ditem[Tvååring]\textbackslash label{tvaaaaring}
 ar är personer som levt i två år eller lite mer, vilket är statistiskt under medel. Tvååringar är på många vis underprivilegierade i dagens samhälle. De uppfattas ofta som oansvariga och enerverande hos andra, har inte samma demokratiska och juridiska rättigheter som myndiga och har av sed sällan eget kapital att röra sig med, vilket beskär deras möjligheter att slå sig fria från familjelivets och hembygdens bojor. Därför är det viktigt att framhålla att tvååringar i själva verket äger nåt grönjävligt. De befinner sig nämligen mellan jagets långsamma soluppgång och det ögonblick då alla andra förstår att man kommer ses som ett jävla asshole när man låtsasgråter för att någon upplyser en om tandhygienens vikt eller konstaterar att det är läggdags. När tvååringens öppna korridor till fullständig lycka blockeras av en person som påstår att det är nödvändigt att man ska iklä sig pyjamas, avsluta cirkeln av uppläsningar av \textbackslash textit{När Findus var liten och försvann}, eller sluta hoppa i mormors säng finner sig inte tvååringen i detta utan meddelar skyndsamt sitt missnöje med lägesförändringen. Tvååringscommunityt har nämligen en lång historia av antiauktoritet, har därtill alltid varit tillskyndare av enkel hedonism och riktigt vansinniga riskbedömningar. På grund av att hen befinner sig i detta gryningstillstånd är tvååringen en självklar succé på varje släktfest.

