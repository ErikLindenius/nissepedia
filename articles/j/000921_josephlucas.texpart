\textbackslash ditem[Joseph Lucas]\textbackslash label{josephlucas}
 (1834-1902) var en brittisk affärsman som genom sin firma Lucas Electric tillverkade elkomponenter åt finbilsmärken (\textbackslash textbf{putsbilar}) som Rolls-Royce, Jaguar, MG, Rover och Triumph. Vissa läsare känner honom förmodligen bättre vid hans smeknamn \textbackslash quotetext{mannen som uppfann mörkret}. Som alla andra brittiska uppfinningar var hans elsystem nämligen onödigt komplicerade och sämre än exempelvis tyska motsvarigheter. Bland annat använde sig Lucas av positiv jord, vilket gjorde att elsystemen blev extra känsliga för korrision och lätt fick glappa kontakter (erkänner villigt att jag inte har en aning om vad korrision är men det låter inge bra). Till en början var detta inget större problem eftersom bilarna kördes av anställda chauförer som ofta hade en hel del dötid att meka på medan gentlemännen spelade hästpolo, hade möte med äventyrsklubben eller duellerade. Lucas själv avfärdade synpunkter på hans bilbelysning med att \textbackslash textit{en gentleman kör inte bil efter mörkrets inbrott}. Lucas Industries levererade elsystem åt brittisk bilindustri in på 1980-talet då eldelen av firman såldes.

 Lucas avled den 27 december 1902 i sviterna av den tyfus han ådragit sig efter att ha avböjt ett glas vin och istället druckit smittat vatten. Hans barn ärvde dock firman och såg till att den dåliga tekniken levde vidare.

