\ditem[Jan Intressant]\label{janintressant}
 (tidigare Helin) har varit chefredaktör för Aftonbladet men efter några hundår har Janne välförtjänt pensionerat sig på SVT. Tillsammans med XX och XX får Janne spendera sina sista år att göra det han gillar bäst. Vandra runt i tv-parken (Se konflikt radio eller tv-parken) och samla på sina bokmärken.

 Jan älskar nämligen Internet och har vårdat sina bokmärken ömt sedan den där dagen han fick surfa för första gången. Ibland hör Janne hur andra pratar om att han ska hjälpa SVT att genomgå “en digital transformation” men på den post-it-lapp han skrev under står det inget om det. Där står bara att Janne ska fortsätta vårda sina bokmärken och om någon frågar honom något ska han betona vikten av UNIKITET och hur INTRESSANT frågan är. Om följdfrågor om vad en digital transformation är, och hur en sådan skall genomföras ställs, ska Janne låta samtalet glida över mot den gången han red på en häst i USA.

 Enligt obekräftade källor försöker Jan äta mer “grönt” men kött är ju så gott att Jan fortsätter jaga och äta kött. Ibland när Jan är ute och jagar med sina kompisar Henrik Schyffert och Kalle Zackari Wahlström brukar han skämtsamt fråga “varför är kött så gott om man inte ska äta det?”. Det är ett gammalt skämt men Kalle skrattar alltid så snällt så Janne fortsätter säga det. Samtidigt vet Janne att Kalle bara skrattar för att han är så snäll (se Gympaläraren så får du se hur snäll Kalle är) och att han egentligen borde sluta dra sitt skämt. Men det skulle göra honom mindre intressant, så han fortsätter alltjämt.

