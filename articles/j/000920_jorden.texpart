\ditem[Jorden]\label{jorden}
 , Tellus, Gaia - kärt barn har många namn. Jorden är vårt hem. Varje människa som rest på bilsemester till Böda på Öland eller kört non-stop ner till Schlezweig-Holstein för att hämta billig tjärpapp till hönshusets tak vet att jorden är obeskrivligt stor i jämförelse med den genomsnittliga svenska kommunen. Men i relation till allt annat i vårt ändlösa kosmos är jorden blott en liten prick, om ens det. Som en blågrön spelkula rusar vi fram i iskall tomhet, ändlöst snurrandes kring den stjärna vi kallar solen, källan till allt liv. Vi måste ta hand om vår planet, för om vi förbrukar den finns ingen annanstans att ta vägen i vårt ogästvänliga universum. Det bästa sättet att ta hand om jorden är att återanvända plastpåsar, sopsortera och posta bilder på ett gråtande jordklot på FB, med en uppfordrande text i snirkliga bokstäver.

