\ditem[Jag ska bara bli full först]\label{jagskabarablifullfoerst}
 Sex vackra små ord, som kan hjälpa dig i de flesta situationer. Ursprungligen var det Epikuros (\textbf{epikurism}) som myntade uttrycket, fast på grekiska, men det var \textbf{Prof. Etienne} som gjorde det till ett kommersiellt mantra i och med sin psykoterapeutiska talkshow, \textit{Baby, du borde institutionaliseras}. I talkshowen, som sändes efter pörren (\textbf{pörr}) på TV 1000, tog professorn emot gäster med olika psykologiska problem. Under första halvan av programmet lyssnade mest värden på sina gäster. I den andra halvan var det dags att ställa diagnos och rekommendera vidare behandling. Men innan det var det alltid dags för programmets mest populära segment, \textit{Jag ska bara bli full först}, i vilket Prof. Etienne söp sig redlös under 20 minuter i sällskap med sin porslinshund Trigger, och inte sällan tillsammans med sina gäster.

 Uttrycket och sysslan att faktiskt bli full innan man gör viktiga saker, har sedan dess blivit en smash hit världen över. Ofta kan man höra folk säga det innan man byter däck på bilen, gräver ett dike, tillagar moules frites, går ut i skogen och letar \textbf{dyckert}, eller innan ett parti intensiv men slafsig älskog. En viss backlash kom i och med att skolungdomar började bara bli fulla först, innan de gjorde läxan. Detta resulterade i en förlorad generation illitterata suputer som försett Sverige med två borgerliga regeringar... i rad!

 Men trots det fortsätter folk att säga, \textit{Jag ska bara bli full först}, innan de borstar tänderna, kör hem svärmor från släktmiddag, renoverar badrummet, eller packar in ungarna i familjens \textbf{volvo 740} och drar till Legoland (\textbf{lego}) för lite \textbf{dansk semester}.

