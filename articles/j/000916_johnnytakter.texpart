\ditem[Johnny Takter]\label{johnnytakter}
 (f. 1958) är en svensk travkusk och alla spelares skräck. Tippar man Takter som vinnare kan man ge sig sjutton på att han kör bort sig, men om man räknar ut honom lyckas han alltid vara en mullängd före tvåan. Därav uttrycket ”vara lika opålitlig som Johnny Takter”. Han ser ut som en vanlig travkusk med hjälm och ridstövlar och allt sånt där, men ändå är det något som inte stämmer. Kanske har han en enäggstvilling som heter Assar Takter som tar hans plats ibland och kör som Farmor Anka. Eller så hatar han det monetära samhället och går emot oddsen med flit. Eller så har han helt enkelt bara lite för roligt på förfesterna innan loppen ibland och råkar dricka för mycket hemohes.

