\textbackslash ditem[Jyväskylä]\textbackslash label{jyvaeskylae}
 är en universitetsstad i hjärtat av Finland. Dess rika kulturliv har förärat staden smeknamnet ”Finlands Aten”, och ingen annan verkar aspirera på detta i nuläget så det är troligt att den kommer få behålla det under överskådlig framtid. För att befästa sin position annordnas varje år sedan 1956 Jyväskylä kulturdagar som 1961 kunde stoltsera med premiärvisningen av Eino Ruutsalos symboliska långfilmsdrama \textbackslash textit{ Hetkiä yössä} (svenska: \textbackslash textit{Stunder i natten}) där en tioårig Cisse Häkkinen spelar en pojke i ett träd. Filmen blev tyvärr sågad, även om den fick visst beröm för sina djärva tekniska grepp, och blev också det sista en biopublik fick se av Cisse. Besökarna skulle dock samtliga komma att möta honom igen tio år senare, men då i egenskap av älskad basist i Hurriganes, vilket han skulle fortsätta att vara med bravur fram till sin död på annandag jul 1990.

