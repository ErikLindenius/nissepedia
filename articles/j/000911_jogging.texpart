\textbackslash ditem[Jogging]\textbackslash label{jogging}
 är en form av friskvårdsaktivitet som går ut på att medelst benen röra sig framåt i ett tempo något hastigare än promenerande men fortfarande lugnare än att kuta allt vad man orkar. Fördelen med detta medeltempo anses vara att utövaren orkar utföra rörelsen under en längre tid, vilket gynnar kroppshälsan genom viktminsning och bättre sömn. Precis som alla andra former av individuella motionsaktiviteter är jogging fruktansvärt tråkigt och du förväntas iklä dig fåniga och svindyra träningskläder av syntetmaterial som ”andas” och ”hjälper” rörelserna. Vad som dock är bra med jogging är att det kan utövas nästan var som helst så för en gångs skull finns det faktiskt en rätt enkel möjlighet att skita i alla idiotiska allmänna uppfattningar och bara dra på sig cammoshortsen, plugga in snäckorna i öronen, starta Carcass \textbackslash textit{Symphonies of Sickness} och bege sig ut och göra sin egen grej. Det vanligaste är att jogga en på förhand utvald sträcka där färden hela tiden rör sig snett framåt tills joggaren återvänt till startpunkten. Det finns dock inget som säger att det inte går att kombinera nytta med nöje och istället för att dra ett varv runt en sjö köra 500 varv i en mental enmans-circle pit ute på parkeringen.

