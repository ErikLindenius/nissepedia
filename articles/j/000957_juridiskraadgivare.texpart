\ditem[Juridisk rådgivare]\label{juridiskraadgivare}
 När man tittar på en film från USA är det alltid poliser (\textbf{polis}) med, och så snart någon blir gripen kräver hen alltid att få ringa sin advokat. Vem fan har sin egen advokat? Advokater är ju snordyra och ber dig dra åt helvete (\textbf{helvetet}) så snart du slutar betala. Den som av någon anledning behöver gå i strid med lagen gör istället klokt i att skaffa sig en juridisk rådgivare. Till skillnad från advokat är juridisk rådgivare nämligen inte en skyddad titel så vem som helst kan verka inom skrået utan att behöva förhålla sig till dammiga idéer såsom hederskodex och yrkeslegitimation. Generellt behöver juridiska rådgivare inte heller kvitto på sina tjänster utan tar gärna ersättningen i \textbf{trivselskrot}, snus eller kattungar (\textbf{kräftbete}). De flesta har ganska mycket dötid att göra av med så det behöver inte bli så fasligt dyrt.

 Storheten hos en juridisk rådgivare ligger kanske inte främst i sin kunskap om paragrafer och vägledande domar utan mer i sin känsla för att ta ut svängarna och uppmuntra till sådant som andra inte skulle ha tänkt på. Den juridiska rådgivaren är dock ett tveeggat svärd och man bör vara beredd på att uppdragen ofta följer modellen \textit{ett steg bak, två steg fram}. Man bör också vara beredd på att framstegen kan \textbf{te} sig tvetydiga för utomstående. Till exempel när din juridiska rådgivare deklarerat att du inte accepterar löneförhöjningen på 2,5\% utan vill ha en ökning i samma takt som industriavtalet och får detta beviljat. När industriavtalet visar sig vara lägre än 2,5\%. Observera att din juridiska rådgivare aldrig kan hållas ansvarig för dåliga råd. Som man bäddar får man ligga och sover man i sovsäck får man sällan ligga.

