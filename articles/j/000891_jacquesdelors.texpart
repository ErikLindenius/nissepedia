\textbackslash ditem[Jacques Delors]\textbackslash label{jacquesdelors}
 är en fransk politiker som mellan 1985 och 1995 var EU kommissionens ordförande och kallades då \textbackslash quotetext{Europas mäktigaste man}, men säkert mest av andra fransmän. 1994 behövde unionen bre ut sig och med Carl Bildts (\textbackslash textbf{Carl Bildt}) borgerliga regering i förtruppen skulle svenskarna få folkomrösta om medlemskap. Stockholmarna och skåningarna ville gå med för att Bildt sagt till dom att spriten skulle bli billigare, och alla bönder ville gå med för att de blev lovade varsin säck med ett dollartecken på och det räckte tydligen. Men i landets nordliga ända, där man kokar sin egen sprit och åkrarna växte igen på 50-talet fanns en utbredd skepsis mot statligt, såväl som överstatligt förmynderi. Däremot var en del renägande samer positiva då EU kanske skulle behandla dem lite mindre fruktansvärt än svenska staten gjort genom åren, och det är med dessa fakta som Delors historia börjar för vår del.

 Bildt och Delors landar med helikopter vid ett rengärde längs väg 370 1 mil från \textbackslash textbf{Malå}, ungefär vid Grundträskvägaskälet. De ska surra med renägare om hur förtjänstfullt det är att gå med i EU och Carl Bildt är på ett strålande glatt humör, som alltid när han ska få utnyttja urbefolkningar för egen vinning. De landar på ett kalhygge och får sen traska en bit över skaren för att nå målet, och vad händer? Jo, Jacques Delors kliver rätt genom skaren i sina lågskor och ramlar huvudstupa mot snön. Bildt fångar upp honom innan han får fejset fullt med snö, men en fotograf snabb på avtryckaren fotar dramatiken och publicerar dagen därpå bilden i Norran med rubriken: \textbackslash quotetext{Delors föll för Malå}. Detta blev sedermera ett försök till slogan för kommunen, men det tog aldrig riktigt fart. Dock upprättades en plåtstaty av Delors ramlande siluett där ute på kalhygget, som enligt en historia ska ha kidnappats och dykt upp här och var i kommunen, eller ha täckts i tjära och fjädrar av EU-motståndare för att sedan ha plockats bort.

