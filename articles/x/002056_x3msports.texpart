\textbackslash ditem[X3m sports]\textbackslash label{x3msports}
 (uttalas /extri:m spårtsh/) är inte alls sporter utan sådana fritidsaktiviteter som unga män som inte spelade fotboll höll på med på 90-talet, dvs snowboard (åka på en skida), klättervägg (ung. \textbackslash quotetext{inte-nudda-mark}) och forsränning (gummibåt). x3m sports skapade, trots dess utövares bergfasta övertygelse om att det var en anti-social subkultur för obotliga ensamrävar, en mycket stor marknad som omsatte enorma summor pengar, speciellt genom att entreprenörer hällde ihop lite olika vätskor i en burk, tillförde karamellfärg och sålde det till x3m sportutövarna som gladeligen betalade i tron att det var ett slags magisk dryck (energidryck) som gav dem energi och kraft att klättra på sina väggar, åka på sin lilla skida och fan och hans moster. Utövarna lyssnade ofta och gärna på x3ma band så som Millencollin, Bad Religion och NOFX och hade sina byxor halvt nerdragna, samt mössa inomhus. Nuförtiden för fenomenet en tynande tillvaro, till nästan allas glädje, och utövas mest av Australiensare (\textbackslash textbf{Australien}) som talar med för hög röst.

