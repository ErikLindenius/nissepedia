\textbackslash ditem[Havsdjurs utseende]\textbackslash label{havsdjursutseende}
 I haven gäller helt andra skönhetsideal än de vi är vana vid på land. De särskilda omständigheter det innebär att konstant vara omgiven av en flytande salt vätska har tvingat arterna till en sådan extrem anpassning att även de enklaste utseendeförbättringarna blir svåra att genomföra. Många arter saknar armar och ben och kan därför inte smycka sig med traditionella accessoarer som klockor, ringar och taggtrådstatuering (\textbackslash textbf{småstadsalternativ}) runt biceps. Inte ens örhängen har dom, bortsett från några enstaka sälarter (\textbackslash textbf{sälar}), möjlighet att ta på sig. Smink är inte ens att tänka på eftersom det genast flyter ut. Maneter och valar ligger klart bättre till på utseendefronten än den genomsnittliga nordsjöfisken, även om undantag finns såsom laken som lagt sig till med ett litet pipskägg. I Karibien kör rätt många fiskar på stuket med olikfärgade mönster på kroppen som färglagts med en rik pallet. Det ser riktigt nice ut men snyggast, om man prompt ska utse någon, är förmodligen sköldpaddorna med sina sköldpaddsfärgade skal som blev moderna i de adliga miljöerna på land under 1800-talet och fortfarande anses eleganta. Fulast är krabborna som helt skippat utseendebiten och lagt all energi på funktion. Praktiskt, visst, men det ser för taskigt ut.

