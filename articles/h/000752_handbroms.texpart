\textbackslash ditem[Handbroms]\textbackslash label{handbroms}
 en är en spak som återfinns mellan förar- och shotgunsätet i en normal bil. Spaken är försedd med en elegant spärrknapp som hanteras med ett enkelt tummgrepp och är sammankopplad med en låsmekanism vid bakaxeln medelst stålwire. Dess funktion är inte som många tror att hålla bilen på sin plats vid parkering i backe. Det duger den inte till och måste därför kombineras med att parkera med växel i, vilket i sig duger gott om du inte befinner dig i himalaya eller nån bisarr irländsk by på sydkusten där du ändå under inga omständigheter bör framföra ett fordon på grund av ditt myckna intag av alkohol. Handbromsen används istället i första hand för att utföra sublima sladdar på ödsliga parkeringar vintertid. Därför kallas den också Tonya Harding-spaken bland gemene man och Tjajkovskijbromsen bland finkulturintresserad motorburen ungdom.

