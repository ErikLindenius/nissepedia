\textbackslash ditem[Hagamöbel]\textbackslash label{hagamoebel}
 Hagamöbler är en möbelkategori som återfinns i hela Sverige. Kategorin är döpt efter stadsdelen Haga i Umeå, eftersom det finns en sådan koncentration av Hagamöbler just där. Gemensamt för möblerna är att de oftast är från 1950- och 1960-talet och så kallat \textbackslash quotetext{vintage} (bättre begagnade, på ren svenska). Soffbord, skåp och hyllor är gjorda i teak eller ek. När det kommer till lampor premieras trearmade golvlampor, med skärmar gjorda i tyg med matta färger. Den mest signifikanta Hagamöbeln är stringhyllan, som är helt avgörande för om ett hem ska kunna uppnå 100 \textbackslash % Haga eller inte. I ett Hagahem återfinns ofta gamla skolplanscher föreställande olika exotiska blommor eller djur, samt jordglober. Dessa möbler finns där för att i det första fallet signalera \textbackslash quotetext{vi är intresserade av underfundig kunskap i det här hemmet} och i det andra fallet \textbackslash quotetext{vi uppskattar att kunna ta del av stora världen här i vårat lilla Hagahem}. Märk väl att plural \textbackslash quotetext{vi} används konsekvent i båda exemplen, då det är få singelhushåll som uppbär Hagastil. Männen i Hagahemmen har ofta rustik bondhatt, skjorta och medaljong, samtidigt som kvinnorna klär sig i svarta tygsjok och harembyxor. Under helgerna bjuder man över andra Hagamänniskor för att ha Deportees-trevligt (\textbackslash textbf{Deportees-trevlig}) tillsammans mellan 18-22, sedan är det dags att krypa till kojs i sitt vid det laget något kulturstökiga (\textbackslash textbf{kulturstökigt}) Hagahem, och i sängen diskutera med sin partner om det vore ok att investera i en uppstoppad berg\textbackslash textbf{uv} att peta in i bokhyllan. De ser ju fasligt fräcka ut, men samtidigt är det ju etiskt oförsvarbart att djur dör, resonerar man fram och tillbaka, tills man inte kan hålla ögonen öppna längre, och man somnar i sin mjuka Hagasäng.

