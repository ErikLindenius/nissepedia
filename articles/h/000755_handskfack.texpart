\textbackslash ditem[Handskfack]\textbackslash label{handskfack}
 et är ett utrymme i bilar som fungerar precis som bakluckan, fast inne i kupén och i mindre skala. Där förvarar man kartor över Gotland, skruvar som lossnat från interiören, ett avmagnetiserat kassettband med \textbackslash textbf{Mikis Theodorakis}, eltejp, \textbackslash textbf{sand}, nyckelringar, isskrapa halvtäckt av smält kexchocklad, fiskeflöten och kvitton. Hos rutinerade bilägare ligger där också en rostig morakniv och ett par repiga läsglasögon. Allt detta är till för att förenkla förarens möjligheter att ratta fordonet på ett säkert sätt. I finare bilar, som till exempel \textbackslash textbf{Volvo 740}, har handsfackets lucka försetts med en uppfällbar sminkspegel och en jättedålig mugghållare, så att även den som sitter shot gun kan nyttja fackets praktiska möjligheter. Då allt detta volymmässigt upptar en ganska stor del av handskfacket finns sällan plats för viktig papper så som besiktningsprotokoll, ägarbevis och böter från när du besökte en större stad där det kostar pengar att parkera. Sådana dokument förvaras istället i solskyddet och ramlar således ned i förarens knä varje gång hen behöver skyla sig från att bländas.

