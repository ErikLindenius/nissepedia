\textbackslash ditem[Höjden av lycka på musikfestival]\textbackslash label{hoejdenavlyckapaamusikfestival}
 Att gå på musikfestival innebär främst att hänga på en leråker och dricka vitt \textbackslash textbf{vin} ur bag-in-box och höra musik från tre bandare samtidigt som spelar Onkel Kånkel, Looptroop och Suede. Boendet består av ett tvåmanstält för 300 kronor som du delar med fyra polare och de som ligger ytterst har dragit de största nitlotterna (\textbackslash textbf{nitlott}) eftersom tältduken inte är regntät. Man kan lätt tro att det bästa med musikfestival är att se bra band och artister men det är fel för den största lyckan infinner sig de få gånger man har turen att lyckas komma över en brassestol med knäckt ryggstöd så att man för en stund slipper sitta på ett \textbackslash textbf{ölflak} direkt i lervällingen. Då spelar det ingen roll om Lemmy så skulle återuppstå och lira med Motörhead på stora scenen, har man kommit över en sittplats reser man sig inte förens man måste gå till andra sidan av tältet och kissa, och knappt då.

