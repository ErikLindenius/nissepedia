\ditem[House of Frankenstein]\label{houseoffrankenstein}
 är ett nöjesetablisemang på den kanadensiska sidan av Niagarafallen. Här kan besökare sätta sina nerver på prov genom att vandra i mörka korridorer och rum som hemsöks av utspökade teaterstudenter som drygar ut studiemedlen genom att extraknäcka med att skrämma barn. Detta spökhus uppgav Electric Wizards sångare och gitarrist Jus Oborn som sitt primära besöksmål när den kanadensiska tullen först tvekade till att släppa in den stenade, då 40åriga, britten med uppochnedvända kors på jeansjackan och i halsbandet, i landet. Tydligen räckte dock detta svar för att myndigheterna skulle sluta betrakta den korpulente blandmissbrukaren som en potentiell våldsverkare, och antog förmodligen istället att han var förståndshandikappad, och släppte in honom.

