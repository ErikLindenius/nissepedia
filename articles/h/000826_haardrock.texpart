\ditem[Hårdrock]\label{haardrock}
 . Detta särskiljer hårdrockaren från andra invånare i den semirurala bruksort där hen bor. Men den kanske tydligaste sak som skiljer hårdrockaren från vanliga människor är de picturediscs som hen lägger sina surt förvärvade pengar på. För den genomsnittliga människan är en picturedisc en lite fånig och ofta betydligt sämre skiva i jämförelse med normala plattor, men inte för hårdrockaren, som sätter värde på att kunna ta fram skivan och njuta av den genom att titta på den coola och lite skrämmande bilden.
 \subtitle{Hårdrockare i utbildningsvärlden}

 Hårdrockaren är i regel en bra student i de flesta akademiska ämnen eftersom hårdrockaren letat sig till akademin pga sitt intresse för medeltiden, nordiska språk osv och har skaffat sig språkkunskaper genom att läsa liner notes och analysera låttexter medan andra studenter sprungit på disco och fjantat sig. Paradoxalt nog är det som hindrar hårdrockaren från en akademisk karriär det faktum att hen är upptagen just med att läsa liner notes, analysera låttexter, titta på picturediscs och klippa av ärmar och ben på div denimplagg.
 \subtitle{Trivia}

 Ingen hårdrockare har någonsin kallat AC/DC för AC/DC, Judas Priest för Judas Priest, Black Sabbath för Black Sabbath eller Iron Maiden för Iron Maiden - för hårdrockaren är det DC, Priest, Sabbath och Maiden som gäller.

