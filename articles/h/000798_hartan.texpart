\ditem[Hartan]\label{hartan}
 , eller Hartvigsgården, är en fritidsgård belägen i Umeås västra delar. I så gott som alla avseenden är det en helt ordinär fritidsgård, där barn i mjukiskläder spelar innebandy, äter sura s och ger varandra oral herpes genom att dricka ur samma glas saftsoppa. Men på ett väldigt specifikt sätt är det en helt exceptionell fritidsgård, då det är den enda svenska fritidsgård som Varg Vikernes, aka Burzum aka Greven besökt. Besöket ska enligt lokal lore ha inträffat under 1990-talet, och föranletts av att Greven fått höra det sägas att Umeåbandet \textit{Woods of Infinity} var väldigt ondskefulla och \quotetext{true}. Då Greven på 1990-talet var den person som i slutändan hade makten att avgöra huruvida ett band de facto var true eller ej, föll det på honom att bege sig från Bergen till Umeå för att besöka en konsert med \textit{Woods of Infinity} på Hartan, för att göra en noggrann bedömning. Vad Greven i slutändan tyckte om spelningen förtäljer inte historien. Inte heller avslöjar den om han köpte läsk under spelningen, åt ett surt s eller fick barnherpes. Faktum är att hela berättelsen förefaller osannolik, då \textit{Woods of Infinity} bildades 1999, när Greven satt i fängelse, och upplöstes 2012, tre år efter att Greven blivit frigiven och flyttat till Frankrikes landsbygd. Men faktum är också att fakta i regel fungerar som skygglappar, som skymmer sikten för det levda livets sanna syn.

