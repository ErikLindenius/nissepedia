\ditem[Häst]\label{haest}
 Gulligt djur med hovar och mjuk och luddig päls, gillar att äta hö och att reta andra djur.
 \subtitle{Hästen och människan}

 Hästen har hållits av människan i flera tusen år och finns i hela världen i olika varianter och storlekar. Det måste ha varit skitjobbigt för de första människan att börja hålla hästar då hästar fortfarande efter alla dessa år inte gillar att ha folk på ryggen nå gärna, de vill mest äta och sova. Så ni kan ju tänka er när en stenålderslirare skulle bryta in den första vildhästen, hel-vete vilket tjafs. Hästar har varit avgörande för tidig effektivisering av jordbruk då de är starka som satan och dra plogar och harvar och allt möjligt mycket bättre än vad nån undernärd träl kunde. De fick också världen runtomkring att krympa då en häst orkar gå både längre och snabbare än en människa och således pallade man ta sig längre än till grannbyn och fick lära sig det senaste om hur man slår två stenar mot varann eller att himlen i själva verket är en djurhud med hål i som syns på natten. Bland annat. Senare i industrialismens tidiga barndom så fick hästar ge sig ner under marken för att släpa upp sexton ton, och vad fick dem? ännu en dag äldre men å andra sidan säkert hö och en klapp på mulen så de kämpade på. Tänker man på det är hästar förjävla snälla som låter människan hålla på med dem som man gör, då en häst är skitstark, duktig på att sparkas och kan närsomhelst skena iväg och slänga ryttaren åt helvete. Men då blir de lim och/eller IKEA-köttbullar och det kanske de fattat vid det här laget och håller sig därför i skinnet.

 Det sportas också med hästar i alla samhällsklasser då rika jävlar ägnar sig åt dressyr och hästpolo, medelklassen åt hästhoppning och vanliga hederliga knegare (\textbf{vanliga pantade knegare}) ägnar sig åt trav. Dressyr är att hästen går krångligare än vanligt och det sitter en idiot i kavaj och vita tajta brallor på ryggen, där hästen bedöms utifrån sin förmåga att inte kasta av ryttaren och stampa ihjäl denne av ren och skär förnedring inför fullsatta läktare med monokelprydda konjaksalkisar med talfel. I Amerika finns den liknande sporten rodeo där istället ryttaren bedöms utifrån sin förmåga att inte bli avkastad och ihjälstampad inför fullsatta läktare, men där publiken består av sköna mellanölsalkisar i cowboy-hatt.

