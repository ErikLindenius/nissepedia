\textbackslash ditem[Högtalartips]\textbackslash label{hoegtalartips}
 Om du i vänskapskretsen har en person som ser sig själv som högtalarexpert och du bjuder in denna person (som i nittionio fall av hundra är en man) kan du få högtalartips. När din bekante kliver in i lägenheten eller stugan eller vad du nu bor i säger han att du har högtalarna på fel ställe, skulle få fetare bas om du bara bytte element, att du måste ha bättre kablar och nya slutsteg. Om du gör som han säger, bedyrar han ihärdigt, kommer allt bli så bra, så bra. Högtalarexperten känns igen på att han äger högst fyra skivor och att ungefär hälften av dessa (2) är samlingsskivor.

