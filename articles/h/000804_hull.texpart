\textbackslash ditem[Hull]\textbackslash label{hull}
 (egentligen: Kingston upon Hull) är en engelsk universitetsstad i landets nordöstra delar som på grund av sin hamn och petroleumindustri enklast kan beskrivas som Storbritanniens motsvarighet till \textbackslash textbf{Gävle}. Befolkningen här går ständigt runt och grämer sig något så djävulskt och anledningen till detta är att det var här The Who spelade 15 februari 1970, alltså dagen efter att dom bandat världens fetaste version av ’Magic Bus’ vid ett framträdande i matsalen på Leeds universitet. Vid själva spelningen i Hull hade \textbackslash textit{Live at Leeds} (Decca) så klart inte hunnit komma ut än men det florerade ändå redan rykten i publiken om att finalen på gårdagens set ska ha varit något i hästväg. Kvällen i Hull blev dock också riktigt lyckad så ingen behövde då känna någon stress utan kunde kosta på sig att skryta för alla som inte var där att dom missat en riktigt bra spelning. Allt detta skulle dock komma att ändras i maj samma år när ett brunt omslag av obehandlat papper med en liten stämpel i hörnet började dyka upp i skivaffärerna. Hakor tappades, ramlanden skedde från stolar och lökar blommade när allmänheten blev varse vad som utspelat sig den där lördagkvällen i bespisningsutrymmet. Sedan dess har Hull inte varit sig likt och frustrationen i luften är så kompakt att många fotbollsmatcher urartat i upplopp när bortalagens supportrar anlänt och ropat att deras buss är till salu för 100 Great British Pounds. Det finns dock inga belägg för det rykte som florerar med jämna mellanrum om att hullbor skulle ligga bakom Keith Moons död.

