\textbackslash ditem[Haag]\textbackslash label{haag}
 är Nederländernas administrativa huvudstad och även säte för flera internationella instanser såsom europeiska polismyndigheten och Internationella brottsmålsdomstolen. Är du intresserad av krigsförbrytelser, och det är det ju många hårdrockare som är, kan staden således vara värd ett besök. Som kvällsunderhållning rekommenderas ett besök på anrika konsertlokalen Vliegermolen (Nederl. 'Väderkvarnen') där Slade spelade in videon till ’Cum on feel the noize’ 1973. Väl där rekommenderas att beställa en ”grote bier”. \textbackslash textbf{OBS! Det är viktigt att inte bara säga ”bier” för då kommer du få ett svinfånigt litet glas av samma storlek som en cola på flyget. Av oförklarlig anledning tycker nämligen holländarna att detta är det normala, men så har dom ju knappt några bra hårdrocksband heller.} När du väl fått denna i näven kan du luta dig tillbaka, blicka ut över lokalen och tänka på alla de fina Slade-covers som spelats in av Oi!-band genom åren. One Way Systems version av ’Cum on feel the noize’, The 4 Skins version av ’Cum on feel the noize’, The Oppressed versioner av ’Gudbuy T'Jane’ och ’Cum on feel the noize’, ja listan kan verkligen göras lång på kortklippta brittiska män med ett brinnande klasshat som av någon anledning finner glädje i att tolka ett slätstruket glamrockband som poserade som skinheads på några promobilder i slutet av 1960-talet.

