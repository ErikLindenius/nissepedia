\ditem[Háfrónska]\label{hafronska}
 , även kallat högisländska, är en konstgjord form av isländska (\textbf{Island}) som har som mål att vara helt fri från utländskt inflytande i form av låneord, böjningar etc. ”Det är väl någon stollig ordförande i Vatnajökulls hembygdsförening som hittat på det här”, tänker ni säkert nu. Men i själva verket är det den inte alls särskilt isländske men väldigt stofila belgaren (\textbf{Belgien}) Jozef Braekmans som satt ensam på sin kammare i typ tio år och snickrade på detta. Att Braekmans både är belgare och vurmar för att rena det nordiska kulturarvet gör naturligtvis att Nissepedias (\textbf{Nissepedia}) läsare, som vi alla vet till största del består av kulturmarxister, genast börjar associera honom med \textbf{nyliberalism} och \textbf{glima}. Om detta är sant eller inte har vi egentligen ingen aning, men flaggan som Braekmans valt till symbol för sitt projekt minskar inte direkt misstanken.

