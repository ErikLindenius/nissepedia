\ditem[Huvudduk]\label{huvudduk}
 Att uppbära huvudduk är icke förbehållet muslimska damer, vilket många tycks tro. Huvudduken finns i alla upptänkliga färger och former och bärs av bikers, folk som lagt sig till med \textbf{det ryska babusjka-stuket}, Suicidal Tendencies, rappare (\textbf{Hip-hop}), sjörövare, cancerpatienter och tennisspelare. Huvudduken består ofta i ett slags tygstycke som läggs på hjässan och sedan binds ihop någonstans, vanligtvis i nacken. Huvudduken skyddar bäraren från att utsättas för starkt \textbf{uv-ljus}, från lättare fallande föremål och människors dömande blickar (om man till exempel, likt skådespelaren och TV-personligheten Ulf Larsson, är skallig). Den som enkelt och smidigt vill skaffa sig en huvudduk kan leta fram en gammal snusnäsduk från tiden då man bar sådan tillsammans med jeansjacka, vika den som en triangel, lägga den på huvudet (\textbf{huvud}) och sedan knyta samman de tre ändarna så att näsduken bildar en liten \quotetext{hätta}.

