\textbackslash ditem[Dalarna]\textbackslash label{dalarna}
 , av boende känt som Dalom, på utrikiska Dalecarlia, är ett svenskt landskap som ligger ungefär mitt på den utskjutande landmassa som utgör \textbackslash textbf{Sverige}. De boende kallas masar om de är karlar och kullor om de är brudar, och om personen i fråga är från södra Dalarna  (typ Ludvika) kallad de rumpmas och rumpkulla. Jo. Dalarna är den svenska kulturens vagga. Inte för att det var här som de första människorna i Sverige kan ha ansetts leva, utan att det var Dalarna som fick stå fond när den svenska kulturen skulle fastställas under 1800-talets nationalromantiska era. Anders Zorn åkte dit och målade av en massa scener och människor och vips var det det som var svenskt och äkta; knätofs, folkdans och midsommarstång. Den dalska folkdräkten blev inte minst en symbol för svenskhet och det här har masar och kulor en lite sjuklig relation till än i dag, så fort det är minsta lilla högtidligt så ska det på med huckle och förkläde och knätofs och långrock och nån skitful hatt på det. Sen visar de upp sig som en apa i bur som fattat att folk kastar popcorn åt den om den bara spexar loss lite. Etniciteten ska paraderas omkring och hela Dalarna blir som ett enda stort Skansen. Det här älskar turister så ungefär hälften av Dalarnas BNP utgörs av mynt i en skitful hatt efter att ha rivit av Äppelbo \textbackslash textbf{Gånglåt} på fiol på nåt midsommarfirande. Resten är Falu Rödfärg och Mando Diaos \textbackslash quotetext{infruset guld}. Det kommer mycket bra från dalarna också, exempelvis Sator, Dozer och P-Nissarna, men då kommer å andra sidan både Mimikry och Sabaton härifrån så det är plus minus noll i bästa fall.

