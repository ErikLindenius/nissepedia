\ditem[Darlington County]\label{darlingtoncounty}
 När Bruce Springsteen har vägarna förbi Youngstown tänker han ofta på krigstrött- och arbetslöshet. I Nebraska är det inte mycket bättre. Det är grått och det är trist och det får Bruce att tänka på poliser som tvingas jaga sina egna bröder ut ur delstaten och annat som gör att man kan hålla sig för skratt. Philadelphias gator får honom att tänka på hur mycket det skulle suga om Tom Hanks blev HIV-smittad och i Atlantic City är det inte heller så najs, om man säger så: där har något själlöst psyko sprängt kycklingmannen och hans hus.

 Men skit i det nu, för nu jävlar är det party time, buddy! Bruce rullar in i stan tillsammans med sin polare Wayne, självklart på the 4th of July. De är helt spralliga. De lyssnar på rock på bilstereon, raggar brudar och letar efter jobb. De har 200 dollars och är redo att rocka och rolla hela natten. (saxofonsolo) Men sen försvinner Wayne och det visar sig att han har blivit arresterad. Sorti. Allt blir inte alltid som man tänkt sig, men Bruce låter inte det här förstöra det goda humöret. Han jobbar ihop lite mer deg och åker sedan vidare. Han har blivit ihop med en skitsnygg tjej som följer med. De sjunger tjalalalala och drar söderut, mot horisonten. Och där lämnar vi de två turturduvorna för den här gången och får väl hoppas att det går bra för dem, varthän nu vägen bär.

