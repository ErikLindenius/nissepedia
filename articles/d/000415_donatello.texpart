\ditem[Donatello]\label{donatello}
 Eg. Donato di Niccolò di Betto Bardi (1386-1466) var en av renässansens stora skulptörer. Han härstammade från Florens och är känd framförallt för sin gestaltning av David, Goliats kortväxte baneman, som kan beses i Palazzo del Bargello, samt en sittande Johannes Döparen i trä, som återfinns i Santa Maria Gloriosa dei Frari, Venedig (\quotetext{Italiens Stockholm}). Vad färre känner till är att Donatello som tonåring livnärde sig som brottsbekämpande ninja och bodde i en kloak där han levde nästan uteslutande av pizza. Beväpnad med en gardinstång drog han omkring och gav sig på grisar och noshörningar. Sådär kunde han ju inte hålla på i längden så folk sa åt honom att lägga av och skaffa sig ett riktigt jobb som alla andra, varpå han motvilligt började skulptera sina favoriter ur Bibeln, gnällandes om att alla var så jävla square.

