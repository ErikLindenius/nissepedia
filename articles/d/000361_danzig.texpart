\textbackslash ditem[Danzig]\textbackslash label{danzig}
 är en stad som förr i tiden låg i Pommern i \textbackslash textbf{Tyskland}. Idag ligger staden i norra Polen och har bytt namn till Gdańsk.

 En känd person som kom från Danzig var Arthur Schopenhauer, en tysk filosof vars kändaste verk är den anspråkslöst titulerade \textbackslash textit{Die Welt als Wille und Vorstellung} (Världen som vilja och föreställning). Schopenhauer var ingen muntergök. Tvärtom var han något av en kolerisk surkart, helt i linje med den allomfattande tyska mustigheten (\textbackslash textbf{den tyska mustigheten}). Ett typexempel på det \textbackslash textbf{storhetsvansinne} som drabbade (och fortfarande drabbar) alla tyska tänkare, var när Schopenhauer var verksam som lärare på samma universitet som sin ärkerival, Friedrich Hegel. På sant passiv-aggressivt akademiskt manér såg Schopenhauer till att schemalägga alla sina seminarier vid samma tidpunkt som Hegel hade sina seminarier. Därigenom skulle Schopenhauer kunna skratta gott åt Hegels förnedring när ingen dök upp till dennes seminarier. Men den välstoppade musköten till plan baktände rejält, då det visade sig att ingen var intresserad av Schopenhauers tankar om världen och lidandet. Alla ville istället lyssna på när Hegel pratade \textbackslash textbf{dialektik}. Resultatet av detta var att Schopenhauer inte fick hålla ett enda seminarium på flera år, eftersom det var så få sökande.

 Detta leder oss till en annan känd person med koppling till Danzig, nämligen den amerikanske rockmusikern Glenn Danzig (född Anzalone). Imponerad av Schopenhauers idoga vilja att snorloska i motvind och rasa över sin samtid beslöt sig Glenn för att hedra sin idol genom att döpa sig efter hans födelseort. Ursprungligen övervägde rockartisten att döpa sig till Glenn Schopenhauer, men insåg snart att det mest lät som namnet på en misslyckad performancekonstnär.

