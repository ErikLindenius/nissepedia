\ditem[Durko]\label{durko}
 är Tjeckiens förmodligen mest kända björn (\textbf{björn (djur)}). Han började sina dagar som cirkusbjörn där hans uppgift bestod i att köra runt i manegen på en moped. Detta sysslade han med i flera år och turnerade runt med en cirkus genom alla de socialistiska rådsrepublikerna. Sen fick CCCP problem och kollapsade och därmed förlorade Durkos cirkus sitt statliga stöd och kollapsade även den. Efter Tjeckiens självständighet gällde det att vara kreativ för att få ihop sitt levebröd och två jägare fick höra talas om att det fanns en pensionerad cirkusbjörn som gick runt någonstans och inte gjorde någon nytta. Dom lokaliserade Durko och köpte honom billigt och satte sedan in en annons i en tysk (\textbf{Tyskland}) tidning där dom erbjöd troféjakt på björn med garanterad utdelning. Någon välbärgad företagsägare nappade på erbjudandet och flög över till Tjeckien där han blev placerad i ett jakttorn bredvid en \textbf{stig}. Durko hade tränats att följa stigen och började gå mot jakttornet intet ont anande. Innan han nådde fram föll det sig dock så att han fick möte med en människa på moped, som blev vettskrämd av att möta en björn på stigen och körde i diket. Borta i jakttornet väntade den tyska troféjägaren otåligt. Han var irriterad för att resan inte hållit den klass han förväntat sig och fann det inte troligt att han skulle få se en björn här med tanke på allt liv och rörelse. Ett motorljud kom närmare och i kröken där stigen viker av uppenbarade sig plötsligt Durko på moped. Tysken blev så arg av synen att han ställde sig upp och röt till, men det ville sig inte bättre än att han trampade fel och föll ur jakttornet och bröt ena benet. Den ena av arrangörerna insåg att det här kanske inte varit en jättebra idé och emigrerade så småningom till Sverige och tog jobb på en av industrierna i Fagersta, där denna historia återberättades för den alltid lika pålitliga källan Johan Nises. Var Durko sedan blev av vet ingen säkert men det sägs att det funnits tillräckligt med bensin i mopeden så att han kunde ta sig enda till Polen.

