\ditem[Dubbelsovla]\label{dubbelsovla}
 Att dubbelsovla (i mer sydsvenskt glossolali \quotetext{tvesovla}) är att ha två sorters pålägg på mackan, t.ex. både ost och skinka. Det här ses som slösaktigt och väldigt ofint. Vad som inbegrips i sovel, det vill säga, om t.ex. smöret räknas som sovel och således gör en vanlig \textbf{ostmacka} till en dubbelsovlad styggelse, är en diskussion som kan behöva tas i vissa delar av konungariket \textbf{Sverige}.

 \subtitle{Empiriska studier i ämnet}

 I vissa skånska släkter kallas en dubbelsovlad smörgås för \quotetext{Perbengsare} efter mågen (\textbf{måg}) Per Bengtsson. Denne (då blivande) \textbf{måg} dubbelsovlade under en frukost när han uppvaktade en flicka i släkten, något som inte uppskattades av svärföräldrarna. \quotetext{Karin ente ska du gefta dig me han, så slösaktig som han är!} lär gubben ha sagt. Därefter lär päronen (\textbf{päronhalva }) ha insett vilken \textbf{storfräsare} han var och sedan välkomnat honom i släkten.

