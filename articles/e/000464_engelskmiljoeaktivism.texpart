\textbackslash ditem[Engelsk miljöaktivism]\textbackslash label{engelskmiljoeaktivism}
 Jorden håller som alla vet sakta på att gå under. Isen vid polerna smälter så att isbjörnarna inte har någonting att stå på och kommer drunkna, Vasaloppet blir inställt, schimpanserna har inga naturligt habitat kvar och tvingas flytta ner i kloakerna, mammutarna som suttit fastfrusna i permafrost på den ryska Taigan i 10.000 år tinar fram och är pissed as fuck och kommer krossa allt dom kommer åt så snart dom kan röra sig igen,  oljan (\textbackslash textbf{olja}) tar snart slut så att det inte går att pressa nya vinylskivor. Med denna bistra prognos är det lätt att förstå att vi måste göra vad vi kan för att stoppa den globala uppvärmningen så att åtminstone något av skräckscenarierna ovan inte behöver hända.

 En viktig förklaring till varför miljöförstöringen accelererat de senaste 150 åren går att spåra till den industrialisering av samhället som startade i England och sedan spred sig över världen. Maskiner började utföra arbete som människor tidigare gjort för hand, vilket möjliggjorde en större exploatering och att fler individer levde längre. Engelsmännen var dock inte dummare än att dom fattade att det här kommer gå över styr om man inte samtidigt är uppmärksam på vad som händer om resurserna överutnyttjas – så det gäller att ta ansvar och hushålla med energin. För att minska sitt klimatavtryck på moder jord började engelsmännen tidigt utveckla miljö- och energivänliga alternativ för att värma sina hus. Dessa alternativ består främst av att dricka \textbackslash textbf{te} och ha heltäckningsmatta i alla utrymmen för att på så sätt hålla värmen. Enkelt, billigt, elegant, mjukt och väldoftande. Tyvärr har stora delar av världen inte velat ta dessa lösningar till sig och det är förklaringen till att det snart inte finns några mangroveträsk, Holland kommer översvämmas, valar strandar, det regnar på midsommar och att Bono aldrig är tyst.

