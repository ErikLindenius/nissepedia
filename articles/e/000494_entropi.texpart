\ditem[Entropi]\label{entropi}
 är ett fysikaliskt fenomen som typ innebär att all energi inte kan omvandlas till arbete. Ta 240:n några varv runt byn och öppna sen motorn och känn efter försiktigt med handen, visst är där lite varmt? Det betyder då att i termer av arbete så finns det ett \quotetext{spill} där delar av energin från den 95-oktaniga soppan som du surt slantar upp för varje gång du tankar inte kan nyttjas av B20:n under den televerksorangea huven, utan det blir lite friktion här och där och nåt mer och blir det varmt. Energi kan som nån fysiker stipulerade på antiken, eller kanske 1600-talet eller kanske också lite lite senare, inte förstöras, utan bara omvandlas till andra former av energi. Det är omöjligt att konstruera ett system som inte drabbas av problemet, vilket inte minst bevisas av att ingenjörerna ute i Torslanda inte lyckades då på 70-talet. Ett möjligt undergångsscenario är att all energi, för tydligen finns det en begränsad men enorm mängd, omvandlas till svag värmeenergi. Det här är den katastrof som du behöver ligga vaken på natten över allra, allra minst.

 För att ytterligare illustrera så säg att du är på spelning med fem band varav du bara egentligen bara vill se det sista. Du står upp och härdar ut fyra band och sen när det femte går på så är det som att all pepp är som bortblåst. Inte har du nån energi till att dansa slamdance eller bugga eller va \textbf{Front row banger}. Det kan då förklaras genom att din kropp utsatts för entropi när du stått på tomgång och kollat på band med svalt intresse, men du har inte stått helt i dvala så det kostade några kalorier och utdraget över tid så var det lika jobbigt att slökolla på fyra band som att röja på ett. Tänk vad det kan va bra att kunna lite fysik, även om nu kvällen blev förstörd.

