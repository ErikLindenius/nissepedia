\ditem[Esau]\label{esau}
 Alla som löst bättre sortens korsord har säkert stött på \quotetext{Luden}, fyra bokstäver. Då är det den bibliska karaktären Esau som ska plitas ner i versaler. Hur luden var då denne Esau, undrar ni? Han var jätteluden. Esau är son till Isak och Rebecka och hade en bror som inte var luden utan slät, vid namn Jakob. Denne Jakob var en odalman och Esau en Artemi dräng. Esau var även äldst. Som brukligt för tiden var det äldsta sonen som ärvde ensam, och Jakob blev inte så skitnöjd med detta så han bestämde sig för att lura sin döende, tillika blinde far. Först köper han förstfödslorätten av Esau som säljer den av någon dum anledning - kanske för att han tänkte \quotetext{Out there in the fields, I fight for my meals} - fast på kanske armeniska eller något annat bibliskt språk och för att han inte behövde gubbens gamla slitna prylar för att ha det bra. Problemet var dock att det inte räckte att ha köpt rätten, utan Jakob behövde också sin faders välsignelse för att fullt få ärva. Jakob klär sig då i ett fårskinn och lurar stackars blinde Isak att det är älsklingssonen och får sin välsignelse, för tydligen funkade det så i det gamla Judeen eller var de nu bodde. Isak stryker fårskinnet och utbrister: \quotetext{Esau! Har du blivit metrosexuell och börjat ansa ryggen!?} varpå Jakob svarar ja med tillgjord röst. Sen fick han ärva, vad det verkar. Det handlade nog bara om högst en handfull sjekel, men ändå!

 Man kan tycka att med tanke på hur aktiv Gud fader var i jordelivet under den här tiden hade han kunnat varna Isak om hans sämste sons lilla spratt, men detta kan ha hänt exakt samtidigt som han berättade för Moses att man inte får döda etc. på Oljeberget, eller som han förstör Sodom och Gomorra som en riktig jävla tråkmåns, eller om han har fullt upp med att tjafsa om vårdnaden över Jesus med Maria, eller slå vad med Sankte Per om hur gammal Methusalem kommer vara när han dör, eller designa näbbdjuret som ett aprilskämt, eller nåt annat. Herrens vägar är som bekant outgrundliga och inte alltid helt genomtänkta.

 Hur luden var då Esau? Som ett får ungefär. Det är gaaanska ludet ändå.

