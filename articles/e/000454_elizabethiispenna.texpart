\textbackslash ditem[Elizabeth II:s penna]\textbackslash label{elizabethiispenna}
 Som statsöverhuvud över hela commonwealthregionen faller det sig naturligt att drottning Elizabeth II måste skriva under en hel del papper (\textbackslash textbf{viktiga papper}) och för detta ändamål har hon självklart en penna. Eftersom hon är en av världens rikaste personer (\textbackslash textbf{storfräsare}) är det troligt att hon har en ganska exklusiv penna, förmodligen utskuren ur elfenben och med detaljer av konfliktmineraler för att påminna om den tiden i historien när Great Britain faktiskt var Great. Vissa har säkert påpekat det problematiska (\textbackslash textbf{keff}) i detta för drottningen, som varje gång lyssnar artigt såsom protokollet föreskriver och låter gästen tala till punkt innan hon hövligt men kort så att det inte lämnas något utrymme för tolkning låter meddela att något byte av penna inte är aktuellt. Tony Blair (\textbackslash textbf{propeller}), på den tiden han ansågs ung och nydanande, gjorde säkert ett besök på Buckingham Palace för att personligen försöka lösa saken med hjälp av sin, med brittiska mått mätt, strålande karisma. Drottningen lyssnade då förmodligen protokollsenligt såsom hon gjort tidigare till alla sina andra tjänare fram till att Blair, i ett uppenbart brott mot protokollet, höjde rösten. Han blev då, så som protokollet föreskriver, utjagad medelst sopkvast.

