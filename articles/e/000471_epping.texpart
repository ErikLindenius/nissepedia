\textbackslash ditem[Epping]\textbackslash label{epping}
 är en marknadsstad i det engelska grevskapet Essex. Här ligger gården Dial House som sedan 1967 varit hem åt Eve Libertine, Gee, Penny Rimbaud och flera av de andra högljuda medlemmarna i Crass. På gården bedrivs ekologiskt jordbruk och produceras antiimperialistiska teaterpjäser i en kollektiv anda varje dag från morgon till kväll. Det var även här Crass Records tryckte skivor till Crass själva och andra band i stallet såsom Flux of Pink Indians och Poison Girls. Huruvida detta gjordes ekologiskt eller om det slabbades med lacken hit och dit är än så länge okänt.

 Tycker man att det känns imperialistiskt och förtryckande att skriva teaterpjäser kan man naturligtvis protestera mot det också för Penny tycker att allt som ifrågasätter en rådande makthegemoni är bra. Framför Beethovens höstsonat på en omkullvält soptunna, synliggör könsmaktsordningen genom att bada i soporna som ramlat ut, ställ en öppen fråga till Margaret Thatcher hur det känns att vara mor till tusentals döda. Så länge du är emot något kan du räkna med Pennys och de andra crassarnas stöd i kampen för fred och kärlek.

