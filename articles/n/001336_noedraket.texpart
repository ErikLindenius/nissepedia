\ditem[Nödraket]\label{noedraket}
 En del kallar folköl för nödraket på grund av att det är det enda som liknar en starkvara som finns att tillgå i Svea efter bolaget stängt. Det får man väl om man vill, men en annan typ av nödraket har ett bättre användningsområde som måste föras upp till ytan.

 Säg att du är på turné med ditt band i Tyskland, alla i bandet vaknar fortfarande fulla efter en kaosig kväll på ett squat. Chauffören och merchmänniskan som ni släpat med er är gode less på att köra bussen och frågar om någon i bandet kan tänka sig att köra på den här lågstyrningen till Warszawa som ni ska göra idag. Du gick visserligen och la dig tidigt utan att bli för full igår och skulle i teorin kunna köra, men hur jävla kul är det att kuska minibuss på polska kostigar hela dagen, när du så mycket hellre vill sitta längst bak i bussen och läsa Stalinbiografin du har i väskan? Inte särskilt. Då är det dags att skicka iväg en nödraket och direkt korka en kvarbliven Becks eller dra i dig en slatt Becherovka och på så sätt försätta dig i icke körbart skick. Det är inte snällt, men vad ska man göra?

 Samma praktik funkar när de ringer från jobbet en ledig lördagkväll och du utgår från att du kommer måsta komma in och jobba. Knäpp en starkpangare och sug i dig innan du svarar så slipper du i alla fall ljuga dina kollegor rakt upp i ansiktet.

