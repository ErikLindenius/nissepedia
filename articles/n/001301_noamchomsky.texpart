\ditem[Noam Chomsky]\label{noamchomsky}
 är den tid i en ung mans liv som inträder när den unge mannen lagt barndomens (\textbf{barndom}) lek och flams bakom sig, för att istället blicka ut mot världen. \quotetext{Hur hänger allt samman?} frågar sig den unge mannen, \quotetext{varför finns orättvisa, krig och svält?}. Hungrig på kunskap och driven av ett solitt rättspatos, snickrar den unge mannen ihop en radikal politisk analys som tenderar att härleda de flesta av världens problem till det faktum att USA (\textbf{United States of America}) och kapitalism (\textbf{Sko}) suger golfbollar genom trädgårdsslangar. Noam Chomsky är en omtumlande evolutionär fas, som inte sällan kantas av polotröje- och palestinasjalsbruk, skapandet av ironiska politiska memes, demonstrationsturism och asketisk kosthållning i form av vegetarianism. Att Noam Chomsky kännetecknas av en hisnande emotionell intensitet, gör att det inte är ovanligt för utomstående betraktare att undra om fasen någonsin går över. Och för vissa varar Noam Chomsky hela livet (en undersökning utförd av ett danskt institut uppskattade att 10 \% fastnar i Noam Chomsky och endast befrias av döden), men för de absolut flesta går det över efter fyra-fem år.

 Tiden efter Noam Chomsky kännetecknas av en besvikelse på omvärlden, och dess oförmåga att rätta till alla socioekonomiska orättvisor som den unge mannen så hjälpsamt pekat ut i de senaste årens demonstrationståg. I detta politiskt resignerade skede glider den unge mannen över i fasen \quotetext{Beatnik,} som i bjärt kontrast till Noam Chomsky främst utmärks av en livsbejakande hedonism, vilken inte sällan tar sig uttryck genom folkölsdrickande på vardagar och obehagligt busvisslande på tjejer.
