\ditem[Nya Zeeland]\label{nyazeeland}
 Oceaniens Norge. Välmående, orimligt kristet, starka band till \textit{Sagan om ringen}. Hit flyttade alla de brittiska upptäcktsresande som var för fega för att bo i \textbf{Australien}. Till skillnad från Australiens är Nya Zeelands fauna nämligen inte totalt livsfarlig utan istället gullig, mjuk och vänskaplig. Som alla civiliserade länder kör man bil på vänster sida och har Elizabeth den andra, ”av Guds nåde, Förenade konungariket Storbritannien och Nordirlands och hennes övriga riken och territoriers Drottning, Samväldets överhuvud, Troslärans försvarare” som statsöverhuvud. Till frukost äter man traditionellt kiwifrukt och till lunch kiwifågel. Middagen kan variera lite men utgörs ofta av en gröt baserad på dessa två ingredienser. Och till det så klart en kopp \textbf{te}. Vanliga namn: \textbf{Edmund Hillary}.

