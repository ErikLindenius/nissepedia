\textbackslash ditem[Nördkommunist]\textbackslash label{noerdkommunist}
 En potent syntes mellan en \textbackslash textbf{storbossnörd} och Karl Marx läror. Där många inom vänstern på 2010-talet resonerar kring samhällets strukturer utifrån sin egen position i desamma, kunde inte nördkommunisten bry sig mindre om sin egna, eller andras, samhälleliga position. För nördkommunisten är det bara helt uppenbart att det nuvarande samhället bygger på att en grupp skor sig på en annans arbete, och att det inte är logiskt. Det logiska vore att alla bidrog i möjligaste mån, och att de som inte kunde bidra togs om hand av de andra. Det finns alltså en humanism i grunden av nördkommunistens övertygelse, men allt som oftast placeras den i baksätet. Nördkommunisten kan ta upp Star Trek som ett exempel på ett perfekt system, där konceptet \textbackslash quotetext{pengar} helt avskaffats. Istället jobbar människor med sådant som de själva brinner för (så som Marx påbjuder), i så stor utsträckning som de kan eller är villiga att göra. Att hamna i konflikt med en nördkommunist är detsamma som att hamna i konflikt med en storbossnörd, något man helst undviker.

 Nördkommunisten ska absolut inte förväxlas med vad som sarkastiskt kallas \textbackslash quotetext{Marx-kille}, alltså en kille som läst en massa Marx och bestämt hävdar att klasskampen är den enda relevanta kampen att föra. Nördkommunisten behöver inte nödvändigtvis ha läst mycket (eller något) av Marx, utan nöjer sig med att konstatera att Marx grundläggande analys av samhället är den korrekta, utan att lägga någon vidare värdering i det.

