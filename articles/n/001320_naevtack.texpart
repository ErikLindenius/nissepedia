\ditem[Nävtack]\label{naevtack}
 innebär att genom ett kraftigt handslag markera att man verkligen menar allvar med sin tacksamhet. I de allra flesta sammanhang nöjer sig människor med ett muntligt ”Tack” eller tumme upp-emojin, en artig men inte jätteengagerad gest för att tala om att ”Jag uppskattar att du genom din handling hjälper till att upprätthålla en civiliserad värld. Visst, nog hade jag klarat att öppna den där dörren igen på egen hand, men jag uppskattar att du la tre sekunder på att hålla den öppen för att signalera vikten av mänsklig sammanhållning här på detta sandkorn i universums (\textbf{rymden}) utkant som kallas jorden. Kanske är internationell solidaritet ändå inte bara en vacker tanke”.

 Men extra stora tjänster och uppoffringar belönas av den socialt medvetne med något lite extra (\textbf{Je ne sais quoi}), och detta börjar allt som oftast med ett nävtack för att signalera att ”Jag finner din handling genuint altruistisk. Kanske finns det ändå en högre mening med vår existens än att bara produktionsknulla (\textbf{produktionsknull}) och föra evolutionen vidare”. Efter att kamrat \textbf{Jurij Gagarin} exempelvis besökt rymden som första människa kände politbyrån att hans bedrift borde hedras så Chrusjtjov halade fram kardan, tryckte till ordentligt och var sedan bjussig nog att skicka honom till Stockholm för att sitta på hedersläktaren och se den svenska bandyfinalen mellan Broberg och Skutskär 1964. Äkta skönhet går ju dock som bekant att finna även i de allra minsta ting och under rätt förhållanden kan ett rejält nävtack komma från något så enkelt som en icke glappande gitarrsladd eller synen av en välvårdad Volvo 240 (\textbf{Volvo 240-serien}) år 2016.

