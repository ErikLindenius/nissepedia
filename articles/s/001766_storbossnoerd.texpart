\ditem[Storbossnörd]\label{storbossnoerd}
 En storbossnörd är en nörd som lagt ned alla anspråk på att passa in i samhället i stort. Vanliga människor är så jobbiga och fattar inget så han (det finns kanske tre hon i hela världen också) har lagt ned det där och kör sitt eget race fullt ut istället med mjukisbyxor (\textbf{mjukisklädsel}) i skolan och cykelhjälm. En vanlig nörd kan normalt förstå varför vissa människor till exempel föredrar att köra bil framför att åka tåg. Storbossnörden har noll förståelse för detta eftersom tåget erbjuder så mycket större möjligheter att använda restiden till att spela Gameboy eller läsa regelböcker. Ett sådant kompromisslöst beteende borde rimligtvis försätta storbossnörden i en rad onödigt besvärliga (\textbf{kineseri}) situationer. Men storbossnörden har för länge sedan funnit bot på detta besvär och rör sig helt enkelt bara i sammanhang där han inte ifrågasätts. Den enda risk han löper är i princip att stöta ihop med en annan storbossnörd och då kan det gå desto hetare till. Om två storbossnördar råkar i muntlig dispyt är det högst troligt att de blir ärkefiender och att oenigheten kommer följa dem i graven. En storbossnörd har nämligen aldrig fel.

