\ditem[Stjärtlapp]\label{stjaertlapp}
 är den sämsta av alla utförsåkningsredskap. Medan storfräsarens (\textbf{storfräsare}) unge bränner ner i hissnande hastighet på sin sprillans snowracer med fotbroms och tuta sparkar du frenetiskt (\textbf{mani}) med fötterna för att ta dig över första guppet, men det går segare än Sober-Jimmys (\textbf{Sober-Jimmy}) gitarrsolon. Du ägde en gång en klassisk orange pulka men plasten i den var så torr att farsan klev rakt igenom den i somras när han var lite ouppmärksam. Du tänkte inte så mycket på det då, eftersom det var strax efter midsommar och mest tyckte det var drygt att få skäll för att du inte tagit undan den än. Men nu sitter du där, med pissblöta tummvantar i ylle och Galne Gunnars kopia av en bävernylonoverall, och förbannar den värdelösa jävel som uppfann stjärtlappen. Det faktum att den också låg ute på grusgången hela sommaren (\textbf{sommar}) har inte direkt sänkt friktionsgraden. Möjligtvis fick den ett tunt vallaliknande lager när farsan använde den för att skotta undan hundskit, men det förutsätter att du vänt den sidan nedåt vilket du naturligtvis glömt. Så där sitter du nu, med hundskit i röven och svett och snor i ansiktet, och funderar på om stjärtlappsjäveln åtminstone är hård nog för att du ska kunna halshugga stekarungen med den.

