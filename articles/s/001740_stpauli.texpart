\ditem[St. Pauli]\label{stpauli}
 är en stadsdel i Hamburg där besökare kan hitta så väl Reeperbahn som fotbollslaget FC St. Paulis hemmaarena. Här tillåts både de positiva och de negativa sidorna av liberalismen att flöda fritt och det är därför ingen slump att den musikaliska motsvarigheten till detta, Turbonegro, valt att förlägga sina fankonvent hit. En gång om året sammanstrålar turbojugends från jordens alla hörn här för att under några dagar hylla det band som skänkt dom så mycket glädje och lycka i form av sånger om kroppslig närhet, pizzerior och lite annat. Aktiviteterna skiftar mellan åren men fokuserar alltid på det positiva budskap som varit Turbonegros signum enda sedan starten. Önskar man som besökare bevittna hur andra människor begår ringa narkotikabrott rekommenderas den antifascistiska skinheadpuben Jolly Roger där personalen inte bryr sig om gästerna röker gräs inomhus.

