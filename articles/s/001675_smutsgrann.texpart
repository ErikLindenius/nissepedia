\textbackslash ditem[Smutsgrann]\textbackslash label{smutsgrann}
 är ett västerbottniskt dialektalt begrepp som är en sammansättning av orden smuts (det vet du vad det betyder) och grann (snygg, stilig, fin). \textbackslash quotetext{Smutsfin? Va fan?} tänker du, men i själva verket så menar man att om något är smutsgrannt så syns smutsen mer än vad den borde. Jämför exempelvis att bränna grusvägen över Svartliden när det just regnat med en vit Volvo 240 och en stiligt mörkblå. Den vita kommer att se otroligt mycket mer lortig ut tack vare att den bruna smutsen kontrasteras mot bilens vita lack, medans det smälter in bättre i en mörkare nyans. Alltså är det smidigaste att köpa en brun bil. Om man inreder vitt och fräscht hemma betyder att man antingen gillar att städa väldigt ofta, eller att man är \textbackslash textbf{kälkborgare} och anlitar städfirma, eller att man vill att det ska se skitigare ut än nödvändigt. Dumt vilket som.
 Detsamma gäller även val av gåbortskostym. Köper du en vit kostym och går till dansbanan så kommer du att komma hem med gräsfläckar lite här och där efter en helkväll och måsta lämna den på kemtvätt varje måndag. Väldigt onödigt, och kostymen kommer i längden att bli extremt dyr. Välj därför även här en mörk kostym, eller varför inte en gräsfärgad. Det kommer garanterat bli en snackis på byn.

