\textbackslash ditem[Sossenostalgi]\textbackslash label{sossenostalgi}
 är ett tillstånd som kan drabba vilken svensk medborgare som helst, vid så gott som vilken tidpunkt som helst. Studier har dock visat att sossenostalgi har en högre sannolikhet att inträffa i samband med att medborgaren går och handlar på en \textbackslash textbf{Konsumbutik} eller kollar på en dokumentär om en socialdemokratisk partiledare. Tillståndet innebär i korthet att man för en kort stund blir paralyserad, uppfylld av den framtidstro som präglade Sverige på 1960-talet och fäller en tår av tacksamhet gentemot ett gäng döda farbröder. Uppvaknandet från sossenostalgin kännetecknas ofta av en ideologisk \textbackslash textit{backlash}, då man gärna börjar jämföra dåtidens rejälva sossar med det moderna partiets dandys (tydligast representerad av partiets Alexander Lukas, Thomas Östros), påminner sig själv om folkhemmets institutionaliserade rasism och \textbackslash textbf{Saltsjöbadsavtalet}.

