\textbackslash ditem[Sinnerska cirkeln]\textbackslash label{sinnerskacirkeln}
 Den Sinnerska cirkeln är inte som man lätt kan tro ett hemligt ockult sällskap eller liknanade, utan något så tråkigt som en teori om hur man städar på bästa vis. Sinnerska cirkelns lag går i korthet ut på fyra faktorers inverkan på hur effektivt något blir rent, temperatur, kemikalier, mekanik och tid. Temperaturen spelar in på så sätt att kallt vatten rengör sämre än varmt för att det löser upp smutsen bättre. Något av en no-brainer. Kemikalier, eller kem som det heter på fackspråk, är ofta nödvändiga då vatten på egen hand inte biter på smuts någe vidare, det behövs ett lösningsmedel av någon sort för att få det riktigt rent. Såpa, allrent eller salpetersyra, listade med stigande verkningsgrad, är ett val som bör göras med noggrann avvägning. Rätt temperatur för det specifika kemet är också viktigt, en fullfjädrad städare kan se på hur snabbt molekylerna rör sig i hinken vilken temperatur vattnet har.  Mekanik är en förskönande omskriving för hur mycket den arme städaren måste gno för att fläcken ska gå bort. Här förstår man att en arbetssparande åtgärd står att finna i att ha rätt temperatur och lämpligt kem. Den sista variabeln, tid, går ut på att låta kemet verka en stund för att nå ett effektivare utfall. Den utbildade städaren ses därför ofta hänga halvsovandes på moppen, med en muttrande hänvisning till Sinnerska cirkelns lag till varför arbetet står stilla. Ju mindre man tar hänsyn till en av variablerna, desto mer måste man ta hänsyn till någon av de andra för att nå ett fullgott städresultat. Den enda av dessa variabler som det finns oändlig tillgång på är faktiskt tid, så det får ses som i enlighet med Sinners lagar att slå ut en hink fesljummet vatten och låta det bero.

