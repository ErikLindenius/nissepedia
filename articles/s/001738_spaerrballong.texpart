\textbackslash ditem[Spärrballong]\textbackslash label{spaerrballong}
 En spärrballong är ett gammalt beprövat försvar mot ovälkomna fiender som attackerar från luften på låg höjd. En stor ballong i slitstarkt material fylls med gas och förankras i ett kraftigt rep (\textbackslash textbf{repet}). Den lågflygande fienden vill förhoppningsvis inte riskera att skada sin maskin på repen, och lyfter därför mot högre höjd där den får svårare att sikta och samtidigt blir ett lättare mål för luftvärn. Ponera att du strövar omkring på ditt gods och tittar till att bokskogen växer som den ska, med saltbössan i hand. Plötsligt hör du ett \textbackslash textbf{surrande ljud}, och upptäcker att en av dina edsvurna fiender från grevskapet bredvid är på väg rakt mot ditt slott i en fullrustad messerschmitt. För hundra år sedan hade du varit rökt, och antagligen samma sak \textbackslash textit{om} hundra år. Men är du rätt rusta kan du nu tack och lov möta det stundande hotet genom att hissa dina i förväg gasfyllda, och för en förmögenhet inköpta, spärrballonger. Därefter har du bara att bege dig till ditt luftvärn och skjuta ner den edsvurna fiendens flygmaskin.

 I Sverige fanns länge bara en enda reparationsverkstad för spärrballonger, en sektion på Degerfors järnverk. Idag finns ingen alls.
 \textbackslash textbf{OBS:} \textbackslash textit{Nissepedia uppmuntrar på intet sätt till användning av attack från luften på låg höjd som ett sätt att vedergälla edsvurna fiender. Den som ämnar genomföra en sådan aktion får absolut inte använda sig av artikeln för att undkomma eventuella spärrballonger. Överträdelser kommer anmälas till luftfartsverket}.

