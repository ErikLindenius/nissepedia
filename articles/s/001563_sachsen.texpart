\textbackslash ditem[Sachsen]\textbackslash label{sachsen}
 Tysk förbundsland belägen i östra Tyskland. Huvudstaden är Dresden vilket säkert är ett smart val, då Leipzig som är den andra staden både är jobbigt att säga och stava rätt. Sachsen är det inget särskilt med vad det verkar, men trots detta har det fått ge namn åt den senare hälften av det väldigt spridda begreppet Anglosaxisk (\textbackslash textbf{Anglosax}) som betyder typ västerländsk eller vit kristen. Det har nog inte dagens saxare gjort sig förtjänta av men säkert tidigare i historien, palla kolla upp det för det här. Nordväst om Sachsen ligger förbundslandet Sachsen-Anhalt, vilket ändå är lite logiskt då man åker förbi Sachsen-Anhalt på väg till Sachsen om man kommer norrifrån, en anhalt på väg till Sachsen liksom, fair enough, men ganska tråkigt att ett förbundsland får sitt namn tack vare att det ligger på väg till ett annat, som att Gävle skulle heta Stockholm-Anhalt. Än märkligare är att nordväst om Sachsen-Anhalt ligger Nieder-Sachsen som ju med all rimlighet borde ligga söder om det ursprungliga Sachsen, men kollar man kartan ligger där Tjeckien. Men Weimarrepubliken då? säger du i beige skjorta och fruktansvärd armsvett som prenumerar på Allt om Historia som nån tönt, och jo då låg Nieder-Sachsen öster om dagens Sachsen, vilket fortfarande är ganska skevt, men skevast att tyskarna FLYTTAT Nieder-Sachsen till andra sidan Tyskland som i nån Varan-TV-sketch. Man ska ge dom att det var lite rörigt i Tyskland på den tiden, men de hade kunna kosta på sig ett bättre namn.

 Ni kan skita i allt ovanstående också och endast minnas Sachsen för att dess namn på engelska givet ett bra namn till Biff Byford och grabbarna i Saxon, ett av de habilaste NWOBHM-banden som inte var Maiden. Alltid nåt.

