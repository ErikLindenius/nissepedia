\textbackslash ditem[Stollen]\textbackslash label{stollen}
 Bit i denna mustiga kaka och låt dig likt den grodätande belletteristen Marcel Proust föras med nedför en allé av minnen och associationer. Här rör det sig dock om en kakel- och sandsmakande tysk kloss och inte ett franskt flarn, så förvänta dig ingen vindlande nostalgisk berättelse om livets mysterium och efemerära skönhet. Tänk krevader av haubitzkanoner, vrålande läderdraperade män som bankar på gjutjärnsrör, och mentala bilder av slaskig industriell tillverkning av höghaltig köttkorv. Tänk lökandedräkt som fläktar ur skäggbeprydd mun. Tänk dig minnesmärken av granit. Tänk spikraka, åttafiliga motorvägar.  \textbackslash textit{Stollen.}

