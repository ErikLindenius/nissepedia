\ditem[Sibirisk björnjakt]\label{sibiriskbjoernjakt}
 I Sibirien är vardagen lite tuffare än på de flesta andra ställen. Blir man insnöad någon vecka är det ingen som klagar för det är ändå ingen som hör en. Vill man ha något gjort får man göra det själv och det gäller att tänka praktiskt för att inte ödsla energi. Ett exempel på den sibiriska livsstilen är metoden för att jaga \textbf{björn}, som den tidigare brottaren och alltjämt väldigt populäre och sympatiske \textbf{Aleksandr Karelin} berättade om för en reporter på SVT i samband med att han var i Göteborg för en uppvisningsmatch där han fick en fyrhjulsdriven bil som betalning som han efteråt körde själv de 516 milen hem till Novosibirsk. Enligt Karelin är det bästa sättet för att jaga björn att gå ut i skogen med ett bord, hammare och spik. När man hittat en björn retar man upp den så att den går till anfall men just som den ska till att kasta sig på en håller man fram bordet. Björnens klor fastnar då i bordsskivan och då har man någon sekund på sig där det gäller att snabbt som fan spika fast björnen för annars är det tack och god natt. Lyckas man, som Karelin bevisligen gjort eftersom han fortfarande levde när intervjun gjordes, är det sedan bara att hiva upp bordet och björnen på ryggen och traska hem till byn, där man möts av gratulationer och glada tillrop.

