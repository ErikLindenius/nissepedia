\textbackslash ditem[Supergrupp]\textbackslash label{supergrupp}
 En supergrupp är en rockgrupp bestående av musiker som slutat göra bra musik på egen hand och därför behöver teama upp med andra för att lyckas väcka någon slags uppmärksamhet. Anledningen till detta är antingen att man behöver få in deg för att ha kvar huset man köpte på den tiden det gick bra eller att man vill väcka opinion i någon viktig fråga. Traveling Wilburys och deras svenska motsvarighet GES är förmodligen dom bästa exemplen på den första kategorin. Genom att associera sig med Roy Orbison och Kenneth Andersson lyckades ett gäng avdankade farbröder skaka liv i sina karriärer och dansa några somrar till. I den mer sympatiska kategorin av supergrupper som gått ihop för en viktig sak bör framförallt Artful Badger nämnas, som var Brian May, David Attenborough och Slashs projekt till stöd för Englands (\textbackslash textbf{England}) grävlingar.

