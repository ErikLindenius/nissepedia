\textbackslash ditem[Sons of Anarchy-hoodie]\textbackslash label{sonsofanarchyhoodie}
 Du har en vattenkyld dator och ett långt gånget missbruk av energidryck. Du känner att du är en laglös vägkrigare fängslad i en småfet innebandyspelares kropp och drömmer om det fria livet som nomad, där det inte finns några regler utöver det du känner är rätt och fel enligt väg-gudens lag. Det enda sanna hem finns bortom horisonten. Din puls är som mullret av HDn du föreställer dig finns mellan dina feta lår. Men där finns i själva verket bara den eviga ostbågeskålen. Du är fast med din surjävel till partner framför \textbackslash textit{Så ska det låta}. Från ett hörn i lägenheten hörs surret från ormterrariumet som följde med när hen flyttade in och på toan krafsar siamesen i kattlådan. Så du ursäktar dig och sätter dig i köket där du använder mobilen för att köpa en Sons of Anarchy-hoodie. När du står framför garderobspegeln och kisar med ögonen känns det nästan som att du är det där inre råskinnet du i ditt hjärta vet att du är.

