\textbackslash ditem[Sydgeorgien]\textbackslash label{sydgeorgien}
 är en liten skitö som ligger något hundratal mil utanför Argentinas östkust. Som med så många andra saker som egentligen bara har ett symbolvärde har engelsmännen så klart varit framme och lagt vantarna på ön och vägrar släppa taget. Den paxades för det brittiska imperiets räkning av James Cook 1775 när han var ute på sin andra resa. Anledningen till att du antagligen inte hade koll på detta sedan tidigare är att samma resa även inspirerade till en dikt av poeten Samuel Taylor Coleridge som helt överskuggar Cooks bedrift då den i sin tur inspirerade Maiden att skriva ’ The Rime of the Ancient Mariner’ som handlar om en sjökapten som får hjälp av en albatross att hitta rätt kurs och sedan tackar pippin genom att skjuta ihjäl den. Det är en smärtsam, utdragen och fantastisk historia som varar i över 14 minuter men ingen skugga ska alltså falla över Steve Harris för det är inte han som hittat på att fågeln blir skjuten, han återger bara vad Coleridges kallhamrade hjärna kokade ihop.

