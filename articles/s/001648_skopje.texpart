\ditem[Skopje]\label{skopje}
 är huvudstad i Makedonien, som är en liten republik inklämd mellan \textbf{Grekland}, Albanien, Kosovo, Serbien och Bulgarien. Ekonomin består till stora delar av jordbruk men regeringen gör vad den kan för att locka till sig utländska investerare av alla dess slag. Någon dom inte försökt locka hit men som ändå dyker upp lite då och då är Entombeds skojfriska sångare L-G Petrov, som tycker om att semestra i det lilla landet i hjärtat av Balkan. Trots att det fortfarande finns många tydliga spår av de militära konflikter som utspelat sig i regionen tycker L-G att Makedonien är väldigt nice. Förutom den vackra naturen och det stilla livet i småbyarna utanför Skopje uppskattar han att ölpriserna är väldigt låga och att han slipper överhopas av frågor hela tiden om hur det var på den tiden back in the days när Entombed hette Nihilist och Nicke Andersson var med. Hellacopters var nämligen aldrig särskilt stora i Makedonien så när någon ur lokalbefolkningen sträcker sig upp för att knacka den väldige L-G på axeln är det oftast istället för att fråga om han vill köpa en souvenir. Normalt ler L-G då vänligt och förklarar att han inte behöver någon liten snidad nyckelring eller helgonikon för att påminnas om allt det fina med Makedonien för han har något så mycket bättre härifrån, nämligen sin älskade mor. Det lugn och den frihet han upplever här är ofta precis vad han behöver för att förbereda sig inför en viktig sånginsats som till exempel den på \textit{Left Hand Path}, \textit{Hollow Man} eller 'That's When I Became a Satanist'.

