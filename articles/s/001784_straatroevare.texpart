\textbackslash ditem[Stråtrövare]\textbackslash label{straatroevare}
 Ett anrikt yrke för den som inte har något att förlora, och går ut på att ta den ekonomiska omfördelning som staten misslyckas med i egna händer. Stråtröveriets ädla konst är lika gammalt som äganderätten (\textbackslash textbf{äganderätt}) och går ut på att med våld avtvinga någon pengar eller annat som man behöver. Till skillnad mot det närliggande yrket tjyv så går stråtrövaren inte in i folks hem för att tillskanska sig ägodelar, utan låter istället berget komma till Mohammed. Stråtrövaren arbetar istället längs rikets landsvägar, beväpnad med förslagsvis ett armborst eller en knölpåk, och väntar på att en vagn ska passera. I bästa fall är det självaste kungen och stråtrövaren kommer därifrån med en skattkista full med guld, diamanter och smaragader, i sämsta fall är det en bonde på väg till marknaden och bytet en tunna sättpotatis. I dagsläget ägnar sig inte särskilt många åt stråtröveri utan de flesta, påverkade av förbränningsmotorns upptäckt i seklets början, tog steget att bli vägpirater.

