\ditem[Snipers]\label{snipers}
 är de vedervärdiga människor som lurpassar på internetauktioner och lägger sina bud när mindre än en minut återstår. Själv dammade man in ett maxbud på 54 kronor fyra dagar tidigare på ett normalslitet ex av \textit{On parole} och den har hela tiden legat still på 40 blankt sedan dess. Men så med 30 sekunder kvar loggar snipern in och höjer till 55, vilket du upptäcker när du kollar din mail dagen efter på jobbet och fått en notifiering om att någon annan lagt ett högre bud. Detta är dels provocerande eftersom du naturligtvis varit beredd att slänga in 10 spänn till för att få den här kompletteringen till samlingen ur värden, och dels för att du blivit brädad av en uppenbar nörd som suttit och räknat ner på fröken urs hemsida halv sex en tisdagkväll medan vi normala precis kommit hem och slanar (\textbf{slan}) i soffan till ett avsnitt Simpsons eller How I met your mother och inte har en tanke på att sitta på helspänn på nån auktionssida för att ropa hem en platta 20 spänn billigare jämfört med att köpa den från Discogs.

