\ditem[Senmodern morförälder]\label{senmodernmorfoeraelder}
 Så nu har det blivit en ny unge i släktleden och inte minst, en ny liten konsument. Inte hinner mormor sätta sig och sticka koftor när det är så vansinnigt billigt att låta en annan kvinna med typ fjorton barn och femtiosex barnbarn sticka den någonstans på södra halvklotet. Inte ska väl morfar behöva resa sig från soffan och låtsas kunna snickra när det finns billiga spjälsängar att tillstå i varje medelstor svensk stad, tack vare den käre Kamprads (\textbf{Ingvar Kamprad}) försorg. Man skulle kunna tänka sig att i alla fall själva inköpen inte skulle behöva göras av de nyblivna föräldrarna som har bajsblöjor och amningsskydd upp till anklarna, men det finns ju så satans mycket att välja på, och blir framförallt så fel om morfärldrarna inte skulle välja en barnvagn som speglar föräldrarnas egna alldeles unika personligheter. Sportig eller fashion? Inte fan vet ni det så det swishas en summa pengar i nära anslutning till beskedet om att ungen är på väg.

 Sen när barnet väl är fött så åker de senmoderna morföräldrarna dit och istället för att lyfta upp och gulla med barnet så ska det först och främst fotas ur olika vinklar, läggas på filter och sen upp på Instagram, Facebook, Snapchat, WhatsApp?, Flickr och kanske kanske skrivas ut och sättas upp på kylskåpet, men samtidigt drar det ner helthetsintrycket av det sterilt vita köket så det vette fan. Resten av interaktionen med barnet går ut på att träffas för nya fotosessioner, samt såklart att like:a och kommentera på bilder som föräldrarna lägger upp. Det kan anses torftigt, men vilka är vi att döma?

