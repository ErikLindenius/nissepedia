\textbackslash ditem[Svarta tavlan]\textbackslash label{svartatavlan}
 är ett uråldrigt pedagogiskt hjälpmedel, avsedd att skriva mattetal, tyska verbböjningar och lärarens för- och efternamn på. Man använde en vit bit krita för att skriva på den svarta tavlan och i enlighet med 1900-talets fäbless för barbari och blodsutgjutelse användes avhuggna harlemmar för att sudda på den. Redan under dess storhetstid var alla, både lärare och elever, införstådda med att det måste finnas ett bättre system för lärande än svarta tavlans dammiga gnisslande och den skolkritslunga som många ådrog sig av inandning av kritdamm. Under 90-talet kom svarta tavlan att ersättas med den glassiga whiteboarden och sedemera den interaktiva tavlan.

