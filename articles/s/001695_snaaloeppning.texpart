\ditem[Snålöppning]\label{snaaloeppning}
 En snålöppning är ett mycket försiktigt snitt i krympplasten längs med öppningen på en ny eller åtminstone ospelad LP-skiva, för att på så vis skydda omslaget från damm och kanske ett barns oförsiktiga händer. Anledningen att folk gör så här är att man inte pallar att köpa plastfickor till alla sina skivor, att du inte riktigt vet om den här INVSN LPn är värd en plastficka (det är den inte), eller om den är bättre än nån annan skiva, kanske med Thin Lizzy (det är den inte heller)  så att du kan ta plastfickan från den och låta den gamla utsättas för väder och vind. Antagligen står du där och ack så varsamt drar nageln eller stöveldolken längs med plasten och har således sparat några kronor, men i och med att plast och fodral får öppning åt samma håll så är det inte lika hermetiskt tillslutet och dessutom kan din fulla svåger råka skicka ut din förstapress av Pink Flag med Wire som en svindyr frisbee tvärs över vardagsrummet, så tänk en extra gång innan du snålöppnar.

