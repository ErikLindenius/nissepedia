\textbackslash ditem[Skita i det blå skåpet]\textbackslash label{skitaidetblaaskaapet}
 Att \textbackslash textbf{skita i det blå skåpet} är ett kraftuttryck för att markera att någonting gått riktigt snett. Ursprungligen tros uttrycket härstamma från 1800-talet, när färgämnet \textbackslash quotetext{berlinerblått} började massframställas så att också vanliga knegare kunde börja blåmåla sina möbler. Tidigare var blått främst förunnat borgerskapet, och allmogen fick istället nöja sig med gammal hederlig korvbröd (\textbackslash textbf{\textbackslash quotetext{korvbröd}}) och ockra. Associationen mellan blått och fisförnämhet levde dock vidare, vilket vi ju kan se än idag, så man blåmålade först och främst de finare möblerna i hushållet. Färgen är således egentligen inte det primära i talesättet, utan det faktum att någon varit dum nog att tömma sin tarm i finskåpet istället för exempelvis den mer vardagliga \textbackslash textbf{kökssoffan}. Man kan jämföra det med att spy i handfatet, där det vanligtvis finns en för ändamålet betydligt lämpligare klosett bara någon meter därifrån.
 Uttrycket populariserades i modern tid av Janne \textbackslash quotetext{Loffe} Carlsson i filmen \textbackslash textit{Göta kanal} (\textbackslash textbf{Sveriges sju underverk}) från 1981. I ett trängt läge, där någon avlägsnat en \textbackslash textbf{propeller} från Carlssons båt, utbrister denne: \textbackslash quotetext{Nu är det krig! Nu har dom skitit i det blå skåpet!}. I citatboken \textbackslash textit{Bevingat} säger Carlsson att det var hans far som lärde honom uttrycket, och det finns väl ingen anledning att ifrågasätta det.

