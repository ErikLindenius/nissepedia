\textbackslash ditem[Castle Donington]\textbackslash label{castledonington}
 är en liten handelsstad i mellersta England som kan stoltsera med den väl tilltagna motorstadion Donington Park där Ayrton Senna värförtjänt står staty. Här hölls den första upplagan av Monsters of Rock 1980, vilken för alltid kommer kommas ihåg genom Biff Byfords målande beskrivning av kvällen i Saxons älskade låt ’And the Bands Played On’ på \textbackslash textit{Denim and Leather} (Carrere rec.). Biff berättar där hur arrangören oroade sig för både regn och snö, trots att festivalen hölls i augusti, men att det i slutändan blev sol hela dagen. Detta vittnesmål från Biff har kommit att spela stor roll då en seglivad bortförklaring bland posörer som inte var där är att de stannade hemma på grund av att det regnade på dagen. Som bevisföring lyfts bland annat regnbågen som Biff sjunger om i sista versen ofta fram, men denna har i själva verket inget med det optiska ljusfenomenet att göra utan handlar helt och hållet om Richie Blackmores populära band som headlineade festivalen.

