\textbackslash ditem[Cardiff]\textbackslash label{cardiff}
 är en storstad på de brittiska öarna och hem för en av Wales mest spirande antifascistiska Oi!-scener. Bakgrunden till detta kan spåras i det ekonomiska uppsving som följde i Storbritannien efter Andra Världskrigets slut och ledde till att många britter fick en större disponibel inkomst. Några av alla dessa som kunde njuta av den relativa välfärden var The Oppresseds sångare Roddy Morenos föräldrar som 1957 gjorde sitt för att bidra till det förenade konungarikets framtid genom att sätta lille Roddy till världen. Någonstans kring tolv års ålder kom dock de första tecknen på att Roddy hade andra planer än att tjäna statens intressen, vilket han manifesterade genom den klädkod med kort hår, kängor, hängslen och slanigt upprullade jeans som varit hans signum allt sedan dess. När fascisternas förlängda arm Margaret Thatcher sedan grep makten 1979 valde många av Cardiffs SHARP-skins att följa Roddys exempel och protestera mot detta genom att organisera sig i små grupper om tre eller fyra personer och spela och sjunga om fotboll, klasshat, antifascism och Slade-covers. Så här i backspegeln var det förmodligen det enda positiva Thatchers regeringstid förde med sig.

