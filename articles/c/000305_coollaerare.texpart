\textbackslash ditem[Cool lärare]\textbackslash label{coollaerare}
 Den coola läraren stegar in i föreläsningssalen med en mugg take away-kaffe i högsta hugg, ett härjat ansiktsuttryck och en aura som säger \textbackslash quotetext{jag sov bara fyra timmar i natt för jag satt uppe för att försöka \textbackslash textit{förstå} Spivak} hängandes över sig som en mantel. Den tar av sin slitna hoodie och det rasslar till när de subkulturella pinsen på tröjan möter katederns yta. Den coola läraren har tatueringar av diverse drömsk flora och fauna, på sina armar. På sin axel, som läraren ser till att dölja, finns en färggrann tatuering föreställande en man med geishasmink, som den skaffade 2007 (det vill säga en tid innan såna avbildningar skulle kunnat anklagas för kulturell tillförskansning eller transfobi i Sverige). Föreläsningen handlar om makt, eller nåt åt det hållet. Coola lärarens powerpoint är kryddad med inspel från lärarens egna subkulturella intressen (typ dödsmetallens tidiga tape trading-scen, eller feministiska tolkningar av hästskötsel). För att förklara sociologiska teorier används aktuella popkulturella referenser, typ Beyoncés mellanaktsshow på Super Bowl, eller Tv-serien \textbackslash textit{The Wire}. Inför kollegium och studenter påpekar gärna läraren att den står på studenternas sida och att de är viktigt att ha en skarp klassanalys inom akademin, för att den i regel premierar folk med medelklassbakgrund. Bakom kulisserna föraktar coola läraren de studenter som inte fattar lärarens mer eller mindre obskyra exempel. Att vara en cool lärare är något som inte behöver vara något fasligt negativt, så länge alla inblandade är införstådda med att en cool lärare inte är mer än motsvarigheten till en person från ett nykterhetsförbund som vänder en stol bak och fram då den ska försöka komma ner på kidsens nivå. Det bör alltså betraktas som något löjligt, inte något farligt.

