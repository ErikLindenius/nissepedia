\textbackslash ditem[Corpsegrinders nacke]\textbackslash label{corpsegrindersnacke}
 George \textbackslash quotetext{Corpsegrinder} Fisher kan inte bara skryta med att han sjunger i Cannibal Corpse utan även med att han har världen dokumenterat bredaste nacke. Detta kan mycket väl ha varit en bidragande orsak till att Cannibal Corpse valde att ta in Corpsegrinder när de letade ny sångare 1995 eftersom en stabil nacke hintar om stabila möjligheter att kunna headbanga dagarna i ända, en egenskap som får anses grundläggande när det ska gapas i dödsband. Trots att Corpsegrinders nacke är så iögonfallande är det sällan han gör någon stor grej och skryter inte om den genom att exempelvis accentuera den med ett halsband eller kostymfluga. Detta får anses både ödmjukt och sympatiskt, vilket långt ifrån alla amerikaner kan kallas. Kanske är det för att Corpsegrinder inte vill bli bedömd utifrån sitt utseende utan istället utifrån sina handlingar, vilka till största del består av att headbanga och vråla dovt allt vad han orkar i en mikrofon.

