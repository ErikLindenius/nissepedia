\ditem[Correns]\label{correns}
 är en by på franska rivieran med strax under 1000 invånare. Här kan den som så önskar hyra in sig i Studio Miraval för att spela in sina sånger i en solig och avslappnad miljö. Några som nappat på detta är bland andra Pink Floyd, AC/DC och Yes som alla kombinerat nytta med nöje här och lagt några tunga riff innan de kopplat av vid poolen eller korkat upp en bag-in-box av lokalt märke inne i mixningsrummet. En annan, något mindre prominent gäst som också vistats där är Sverige motsvarighet till Little Steven, alltså Janne Bark. År 2000 packade han ner det viktigaste i en liten resväska, kysste sin fru farväl och mötte upp Ulf Lundell och de andra i kompbandet på Arlanda där de tog flyget till Nice för vidare färd med bil. Skivan de spelade in där nere kom ironiskt nog att få namnet \textit{I ett vinterland}, vilket inte precis är vad man normalt förknippar franska rivieran med. Denna och andra lika slätstrukna anektoder berättade Janne senare om på ett rockseminarium i Fagersta där endast två personer dök upp till följd av dålig annonsering och mest var intresserade av att försöka pressa honom på roliga suparhistorier om Uffe, vilket han tyvärr avböjde.

