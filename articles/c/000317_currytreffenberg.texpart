\textbackslash ditem[Curry Treffenberg]\textbackslash label{currytreffenberg}
 är inte en påhittad karaktär tagen från valfri bok ur vår svenska berättelseskatt utan var en högst verklig tillika högst obehaglig person. Bakom det putslustiga namnet döljer sig bland mycket annat landshövdingen i Västernorrlands län mellan 1873 och 1880 då han uträttade det mesta av sin vidriga gärning. Västernorrland i allmänhet och området kring Sundsvall i synnerhet var vid den här tiden Sveriges råvaruhamn numero uno och skeppade i väg sågade trävaror i parti och minut. Detta sköttes av de så kallade träpatronerna som baggbölat till sig skog av fattiga bönder och sedan låtit samma fattiga bönder lämna sina hem och arbeta vid sågverken där de slet som djur, från det att de var nio år och kunde börja lägga strön tills de dog vid tidig ålder.  Detta fungerade skapligt och de flesta av knegarna kunde sko sig hjälpligt på detta, mycket tack vare att de organiserade sig för att få upp lönerna. Dock skönk virkespriserna, affärerna gick dåligt och patronerna sänkte lönerna för samtliga, utom de i Vivstavarv, och situationen blev minst sagt odräglig. Staten sköt då så gärna till med motsvarande miljardlån för att få träindustrin på fötter och för att trygga denna sin näst största exportnäring. Träpatronerna tog emot pengarna men istället för att ge tillbaka till de som skapat välståndet från första början (arbetarna) så behöll de pengarna och skålade i punsch i spegelsalen på Hotell Knaust hela nätterna, som de svin de var och är. Knegarna, bortsett de bortskämda jävlarna på Vivstavarv, surnade och lade som en organiserad här, för första gången i svensk historia, ner arbetet och krävde sin rätt. När Curry fick höra detta på sitt residens lär han tårfyllt ha utbrustit \textbackslash quotetext{Internationalen är här!}. Curry åkte häst och vagn in till Sundsvall för att mana arbetarna att gå tillbaka i arbetet och hoppas på bättre löner i alla fall. Detta lyckades inte för, ärligt talat, vem fan lyssnar på nån som heter Curry i förnamn? Han hotade då med att vräka de strejkande från sina hem i enlighet med dåtidens lösdriverilagar. Knegarna stod på sig och Curry tillkallade militär som med dragna bajonetter tvingade knegarna att fortsätta såga och stapla plank under usla förhållanden. Slutet surt, inget gott.

 Om ni skulle stöta på den här mannens gravplats kan ni gott spotta och pissa på den.

