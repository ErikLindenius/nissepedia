\textbackslash ditem[CUF]\textbackslash label{cuf}
 Ska man tro Centerpartiets (\textbackslash textbf{Centerpartiet}) hemsida så har dom ett \textbackslash textbf{ungdomsförbund} som heter Centerpartiets ungdomsförbund, CUF. Det påstås alltså att det skulle finnas miniatyrvarianter av Eskil Erlandsson, Annie Lööf och Fredrick Federley som känner att de viktigaste frågorna i deras trettonåriga liv är \textbackslash textbf{gårdsförsäljning av vin}, krossade fackföreningar, flygbombning mot palestinska barn och kärnkraftens avskaffande. Det sista inte superviktigt så om någon annan skriker högre kan man tänka sig att släppa den biten. Denna bizarrokombination av åsikter kan säkert poppa upp som enskilda fall på ett och annat högstadium, men knappast i organiserad form. Snarare rör det sig då om den där lönnfeta pojken med lite jobbiga hemförhållanden som försöker klara sig undan mobbing genom att vara klassens clown som äter snor och daggmaskar och rapar magistern i ansiktet och köper ett energiföretag för 53 miljarder för alla sina sparpengar. När åskådarna skrattar och ropar att han är helt dum i huvudet som gör så där känner han ändå en form av glädje eftersom det åtmindstone betyder att någon ser honom. Allt detta är ju dock bara en form av rop på hjälp så om det faktiskt vore så att det fanns ett nationellt förbund som organiserade likasinnade skulle beteendet med största sannolikhet snart upphöra eftersom de andra medlemmarna skulle visa förståelse för situationen och uppmuntra honom att lägga det där destruktiva beteendet bakom sig och istället vara sig själv. Så att Centerpartiets ungdomsförbund skulle finnas på riktigt – nej, knappast troligt. \textbackslash textit{Myth busted}.

