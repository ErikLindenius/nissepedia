\ditem[Riksvägsrondellen i Hovsta]\label{riksvaegsrondellenihovsta}
 är ett av de viktigaste landmärkena för den som reser medelst bil från Fagersta till Örebro. Detta är nämligen sista stället där bilen enkelt kan stannas för kisspaus innan de ca. 5 kilometer motorvägled som leder in till Örebro centrum tar vid. Otaliga kamratgäng som ägnat sig åt det förstklassiga nöjet att supa i baksätet på en Volvo 740 eller liknande har stannat till här för att slå en drill bakom busskuren innan den sista biten avverkas på vägen till Saxon på Conventum eller The Pricks på Satin. I äldre tider när mycket av Örebros underhållning importerades från just Fagersta kunde det även hända att välrenommerade rockstjärnor som Larna i 59 Times The Pain, Fakta i No Fun At All och Dala och Pelle i Atomångest stannade till här och lättade på trycket efter att ha svept sin Kir mellan Otikorset och Riddarhyttan.

 I sin iver att komma fram händer det tyvärr ibland att sällskap glömmer att stanna i Hovsta och då är det lika säkert som Lemmy vid spelautomaterna på The Rainbow att någon kommer bli akutkissnödig  strax där efter och börja spana panikartat efter en avfart som inte finns. Rapporter om rena olyckor saknas men mörkertalet antas vara stort och det samlade lidande som utspelats på sträckan genom åren kan inte beskrivas i ord.

