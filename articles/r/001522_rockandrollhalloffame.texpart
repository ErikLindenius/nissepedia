\ditem[Rock and Roll Hall of Fame]\label{rockandrollhalloffame}
 är ett museum i Cleveland, Ohio, där enbart de främsta och mest älskade banden, artisterma och producenterna får vara med. Metallica, ZZ Top, U2, Red Hot Chili Peppers och Green Day kan alla skryta med att vara del av detta exklusiva sällskap som anses ha haft en särskild betydelse för populärmusikens utveckling.

 Ingen av Clevelands egna söner i Dead Boys, Gordon Solie Motherfuckers eller Integrity har än så länge släppts in i gemenskapen och detta har retat upp Dwid i Integrity så till den milda grad att han 2003 valde att flytta till Belgien. Belgien är som bekant Europas sämsta land så det säger verkligen en del om hur upprörd Dwid måste vara över detta.  Man kan kanske tycka att det är lite väl dramatiskt att emigrera över Atlanten för en sådan sak, men det krävs faktiskt inte många sekunders lyssning  på exempelvis \textit{Humanity is the Devil} för att ge Dwid fullständigt rätt – hans holy terror är fan så mycket bättre än \textit{Insomniac} och \textit{Load} som kom ungefär samtidigt. Upprepade påstötningar har gjorts mot museiledningen för att få en förklaring till denna negativa särbehandling av Integrity men de få gånger någon alls svarat har förklaringarna varit vaga och osammanhängande. Gissningsvis är styrelsemedlemmarna rädda att hamna i onåd hos Lord Ezec från Crown of Thornz och Skarhead, som har en långdragen beef med Dwid och inte bangar på att göra upp med nävarna, och väljer då hellre några sura miner än att riskera att få hela DMS crew efter sig.

