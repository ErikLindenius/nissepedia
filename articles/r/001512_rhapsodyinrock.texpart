\textbackslash ditem[Rhapsody in rock]\textbackslash label{rhapsodyinrock}
 är ett ambulerande musikaliskt spektakel, lett av det moderna Sveriges Carl von Linné, det vill säga Robert Wells. Konceptet går ut på att Robert Wells tar på sig en glittrig morgonrock, spandexbyxor och cowboyboots, och drar ut i Sverige och spelar klassiska rocklåtar på (hör och häpna) piano. När Robert Wells började blanda rock och piano, sågs det som stötande hos eliten inom både piano- och rockscenen. Om människor vore rationella varelser skulle det innebära att ingen gick och tittade när Wells spelar Thunderstruck av AC/DC på \textbackslash textbf{keytar}. Men eftersom människan snarare är emotionell än rationell strömmade publiken till Rhapsody in rock, så snart showen sågats av tillräckligt många kunniga personer. Det är nämligen en grundläggande lag att människor flockas som flugor kring skit, så snart en person som ses som högfärdig eller intellektuell uttalar sig negativt om något. Faktumet att 1.9 miljoner människor i Sverige har sett Rhapsody in rock, kan till stor del förklaras genom den grasserande antielitistiska kultur vi har i Sverige. Vilket på ett sätt är fint, men också, på ett annat sätt, är lite beklämmande.

