\textbackslash ditem[Radovan Karadžić]\textbackslash label{radovankaradzi}
 Skogstokig massmördare, poet, nationalistisk politiker, psykolog, dömd förskingrare och alternativmedicinare. Efter att ha beordrat massakern i Srebrenica 1995 var Karadžić tvungen att fly, eftersom världssamfundet till slut fick nog med hans väl tilltagna upptåg på Balkan. Istället för att som andra skogstokiga fascister i trångmål gräva ett avancerat gryt (jfr. Adolf Hitler \textbackslash & Saddam Hussein), valde Karadžić att gå under jorden i mer bildlig bemärkelse. Han flyttade helt sonika till en förort till Belgrad, odlade ett jättestort skägg, bytte namn till Dragan David Dabić och blev ledande doktor inom alternativmedicin. Så levde han i åtta år innan han blev arresterad i början av 00-talet och ställd inför rätta i Haag. När Moderaterna 2013 uppmuntrade folk att byta karriär sent i livet, lyfte de Karadžić som ett exempel på någon som framgångsrikt sadlat om under sitt livs höst.

