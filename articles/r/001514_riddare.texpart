\textbackslash ditem[Riddare]\textbackslash label{riddare}
 är ett yrke som funnits i hundratals år och går ut på att försvara heder och ära. Ofta verkar det mest vara sin egen heder riddaren försvarar, så det är lite oklart var finansieringen kommer ifrån. Börsanalytiker har på grund av detta länge fruktat en riddarbubbla, men då höjer riddaren bara sin mäktiga lans och alla blir genast lugna. Vanliga arbetsredskap för att klara av ridderiet är, förutom lans, sköld och häst, vilka riddaren tar med sig till ett tornerspel. På tornerspelet använder riddaren all sin styrka och list till att besegra andra riddare, vilket ger den omåttlig ära och berömelse. Tack vare sin mystiska aura har riddare gett upphov till det engelska ordet för gåta, riddle, mejeriprodukten riddargrädde, och maträtten fattiga riddare.

