\textbackslash ditem[Rage-quita]\textbackslash label{ragequita}
 Du är 26 år och gamer. Du ser dig själv som ”OG”. En äldre kusin hade ju en Amiga 600 och du spelade riktigt mycket Quake för väldigt många år sedan (2009, online versionen). Nu spelar du nya Call of Duty på din nya spel-PC, singelplayer var ok men det är online som gäller. Fast när du spelat online går det inte så bra. De senaste matcherna har du k/d på 0.1. Det beror dock mycket på de andra i ditt lag. I denna matchen har du nu hamnat 1 mot 1 med samma spelare 6 gånger (TitanGamerBoy2002). Det är någon 12-åring som är helt sjukt säker, hur fan gör han, jävla hacker! Han är ohyfsad i chatten också. Nu jäklar skall du visa punk-ungen vad erfarenhet betyder. Nu, nu, har du läget, 1 mot 1 igen. Denna gång hinner han skriva ”lol u suck…” i chatten innan han skjuter dig med ett headshot. Det blir för mycket, med en nyfunnen kraft knäcker du det aluminiumförstärkta gamer-tangentbordet över knät, sedan drar du en haymaker, som Floyd Mayweather (far och son) skulle uppskattat, mot Mariodockan du köpt på Game. Sedan drar du ut nätverkssladden.

