\ditem[Randolfo]\label{randolfo}
 är en krullhårig man (superskurk) på 40+ med flaskbottenglasögon som driver en kombinerad (\textbf{kombinationsaffär}) akvariefisk- och skivaffär. Han har ungefär tio akvarier med guldfiskar och fyra backar hårdrocksvinyler. Det är allt han har. Affären ligger i en betongkällare med små fönster och knarrande dörr, där jobbar Randolfo åtta timmar om dagen. Tack vara den dåliga ventilationen i lokalen luktar Randolfo alltid fisk men det gör inte så mycket för det har gett honom det råbarkade (tycker han) smeknamnet \quotetext{aqua man}. Kunderna är ganska få så det är nästan aldrig någon som klagar. Han har en låtsaskompis som han fantiserar om ibland. Kompisen har 40.000 skivor och han vill att Randolfo ska sälja ALLA i sin affär. När kunder kommer in i affären händer det att Randolfo berättar om sin kompis men alla tror inte på att kompisen finns. Då tar Randolfo fram en skiva med Tygers of Pan Tang och säger att: \quotetext{jo, den här till exempel. Den har jag fått av honom}.

 När arbetsdagen är slut kryper Randolfo in bakom ett skynke i affären, där har han sin bostad som består av en madrass+sovsäck, en klockradio utan antenn och en ficklampa. Där kurar Randolfo ihop sig och drömmer om bättre tider där kunderna köar till hans affär som har flyttat upp en våning och han har kompisar som kallar honom häftig utan att behöva lukta fisk. När han har svårt att sova händer det att han går ut till akvarierna och jagar en liten fisk med sin håv. Han tar upp fisken som tror att sina dagar är räknade men sen släpper han ner den igen. Andra nätter ligger han bara i sin sovsäck och blinkar med ficklampan och tänker på om det är han eller lokalen som luktar fisk.

