\textbackslash ditem[Vansinnets historia]\textbackslash label{vansinnetshistoria}
 är undertiteln på Håkan Skyttes självbiografi om åren som träpinneslagare i Hoola Bandoola Band. Boken början med att Håkan sitter i en sackosäck hemma i sitt kollektiv och virkar makramé när hans bror \textbackslash textbf{Göran} plötsligt älgar in och skriker att det skett en massa nya orättvisor som dom måste protestera mot. På protestmötet träffar dom Görans dåvarande bandkompis Mikael, som hänförs av Håkans bländande progguppsyn med milt ansiktsuttryck, Gustav Vasa-frisyr (\textbackslash textbf{Gustav Vasa}) och helskägg. Mikael inser att en som Håkan är just vad \textbackslash quotetext{Hoola} (till vardags brukar han kalla bandet så) behöver för att öka sin trovärdighet. För själv ser han ut som en korgosse, och som andre frontman har dom en kroniskt grinig halvdansk. Tyvärr är alla instrument redan upptagna i gruppen så Håkan får nöja sig med att slå på två träpinnar. Publiken betraktar en träpinneslagare i gruppen som väldigt proggigt och succén är ett faktum. Tillsammans åker Håkan och Hoola Bandoola Band runt i flera år och protesterar mot saker. Sen är boken slut.

