\ditem[Vevlira]\label{vevlira}
 \subtitle{Gammal betydelse: Musikinstrument}

 Vevlira brukade vara namnet på ett stränginstrument som spelades flitigt under medeltiden. Det speciella med instrumentet var att du vevade på en vev som var lite som en cirkelformad stråke som gneds mot instrumentets strängar för att skapa ljud. Tonerna på ljuden påverkades genom att trycka på knappar, lite som på en nyckelharpa. Instrumentet användes flitigt av drone-skalder, men efter medeltiden så svalnade intresset för instrumentet, då folk börjat tröttna på drone för att de skotska (\textbf{skottar}) drone-pionjärerna ännu inte skickats till \textbf{Australien}.

 \subtitle{Ny betydelse: Gitarrteknik}

 Efter många diskussioner bland kulturhistoriker så har man nu bestämt att vevlira ska vara namnet på den spelteknik som Pete Townshend, gitarrist, sångare tillika materialförvaltare i rockgruppen The Who, använde. Han slog an strängarna på sina gitarrer (märk plural; han var känd för att byta gitarr lika ofta som han bytte underkläder, orsaken till detta är omtvistad, men ibland slog han an gitarren så hårt att den gick sönder) genom att veva med armen likt en \textbf{propeller}. Det gav honom precis det twang i ljudet han var ute efter.

