\ditem[Vänort]\label{vaenort}
 En vänort är en kommun i ett främmande land som din kommun har bestämt ska vara kompis med dig.  Hela din klass ritar teckningar och skriver brev till en annan klass som sitter i en lika dan skola fast i en del av världen långt, långt bort. Kanske i \textbf{Danmark} eller varför inte Estland, ett spännande land på andra sidan Östersjön. Syftet med vänorter är framförallt att bevara freden i världen. Säg väl den människa som skulle vara så hjärtlös att hon sköt en person som hon tvingats skicka slarvigt färglagda huvudfotingar till under hela sin uppväxt?

 Vänorten har ofta någon typ av likhet med din egen kommun för att banden ska kännas starkare. Det kan vara att det bor ungefär lika många människor där, att det är lika långt avstånd mellan dem från båda hållen, eller att båda kommunerna ligger i sovjetiska satelitstater. Vänorterna Jämsä och \textbf{Fagersta} har till exempel båda ungefär 20.000 invånare och är finskspråkiga. Stockholm nöjer sig naturligtvis inte med ett grannland utan låter sina barn brevväxla med Mordor.

