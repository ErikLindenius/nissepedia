\textbackslash ditem[Världens näst största byggnad]\textbackslash label{vaerldensnaeststoerstabyggnad}
 Folkets palats är med sina 12 våningar (86 meter högt), minst åtta källarplan (alla inte färdigkonstruerade) och 1100 rum världens näst största byggnad belägen mitt i Bukarest. Endast Pentagon är till ytan större. Palatset är ett uttryck för Nicolae Ceauşescus megalomani som gick upp i varv efter ett statsbesök till asien och Nordkorea 1971. För att finansiera bygget togs på 80-talet stora lån från västvärlden på folkets bekostnad; ransonering av livets alla förnödenheter infördes och inhemska varor sattes på export för att bekosta avbetalningarna. För att bygget med tillhörande boulevarden \textbackslash quotetext{Socialismens seger} skulle få plats beslöt arkitekterna att riva 7000 byggnader, en femtedel av dåvarande Bukarest centrum.  1984 startade byggandet och det sägs att 200 000 arbetare knegade i skift om tre för att hinna med deadline som var satt till 89.

 Ironiskt nog stod merparten av byggnaden klar, undantaget de många våningarna under jord, mitt i revolten dagarna innan Ceauşescu med fru serverades en kärve bly till lunch den 25e december -89.

 Förste person att använda huvudbalkongen Ceauşescu tänkt använda för att tala till folket blev Michael Jackson. Han hälsade ett hav av fans med att skrika \textbackslash quotetext{I LOVE BUDAPEST!}, varefter han utbuad fick åka hem till USA med sin helikopter från palatsets tak.

 Under turistvisningar får man se ca 5\textbackslash % av byggnadens innanmäte, som idag efter revolutionen 1989 bla rymmer Rumäniens parlament. Herrelösa hundar sägs springa i korridorerna till många turisters förvåning.

