\ditem[Vikingmetal]\label{vikingmetal}
 är en musikgenre som egentligen borde vara besläktad med vikingarocken (\textbf{vikingarock}) men inte är det. För att begripliggöra vikingmetal är det dock fruktbart att utgå från en jämförande analys mellan de två genrerna.

 Vikingarocken är rent musikaliskt en hybrid av de genrer som Sverigevänner gillar mest, det vill säga trallpunk, Oi! och vaggvisor, och avviker sällan från det ramverket. Vikingmetal å andra sidan, spretar mer. För vad finns det egentligen för likheter mellan (sena) Bathory, Enslaved och Unleashed? Svaret är att det enda som egentligen binder dessa samman, utöver att de spelar någon sorts \textbf{hårdrock}, är deras genuina intresse för vikingar och tiden de levde i.

 Detta för oss vidare till nästa aspekt av genrerna, texternas tematik, och här är skillnaderna mellan genrerna om möjligt större än det rent musikaliska. Hårdrockare (\textbf{Hårdrock}) är väldokumenterat flitiga studenter och nyfikna på så väl lingvistik som historia. Därför är det föga förvånande så att vikingmetallen, som är producerad av hårdrockare, genom sina texter bedriver utforskande studier av vikingatiden. Erans symboliska värld dissekeras gärna. Till exempel finns flera texter som studerar hur relationen mellan fader och son framställs i Eddan och hur detta kan kopplas till vikingarnas religiösa föreställningsvärld, före och efter mötet med kristendomen. Även mer handfasta ämnen avhandlas, genom poetiska beskrivningar av långskeppens långfärder och den dagliga kampen för överlevnad i vikingarnas byar. Emellanåt tillåter sig vikingmetalutövarna för all del också att hänge sig åt mer metafysiska tankeexperiment, som i Unleasheds \textit{Before the Creation of Time}.

 Vikingrockens uttryck är å andra sidan ett hopkok av de danska (\textbf{Danmark}) Valhallserierna och \textit{Emil i Lönneberga}. Och de enda gånger texterna avviker från dessa teman, handlar de om att det är schysst med tuttar och starköl.

