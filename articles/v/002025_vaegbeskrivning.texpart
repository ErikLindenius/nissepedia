\textbackslash ditem[Vägbeskrivning]\textbackslash label{vaegbeskrivning}
 En vägbeskrivning är en typ av instruktion som syftar till att hjälpa en person eller grupp att orientera sig fram till en på förhand bestämd plats. Vad som händer vid slutmålet kan variera kraftigt men för att ta sig dit finns det framförallt två olika skolor av vägbeskrivningar att välja mellan. Den ena är storstadsvägbeskrivningen och fungerar som så att vägbeskrivaren förklarar via telefon eller i skrift vilka vägar den resande ska följa. \textbackslash textit{Först Sveavägen fram till korsningen Tunnelgatan och därifrån trapporna upp mot Malmskillnadsgatan,} etc. För någon som inte är från storstaden ter sig denna typ av vägbeskrivning provocerande och fullständigt idiotisk (\textbackslash textbf{särske}) eftersom det kräver att man går och läser på husfasadernas gatuskyltar hela tiden för att inte tappa bort sig. Detta beror på dessa personer istället fostrats i metoden glesbygdsvägbeskrivning som går ut på att använda sig av olika typer av landmärken för att hitta fram. \textbackslash textit{Stora vägen fram till gamla postkontoret och där kör du höger fram till den nedlagda skoaffären, förbi minigolfbanan och så in vid fårhagen.} Även denna metod har sina begränsningar då en del storstadsbor saknar historiska kunskaper om vilka lokaler posten bedrivit sin verksamhet i och vad som är skillnaden på en får- och grishage.

