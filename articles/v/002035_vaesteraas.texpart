\textbackslash ditem[Västerås]\textbackslash label{vaesteraas}
 , den svenska kärnteknikens huvudstad. Härifrån skeppas radioaktiva styrstavar till reaktorer världen över och blir via diverse tveksamma önationer till oskattade pengar åt familjen Wallenberg som de använder till att krossa fackförbund och muta folkvalda makthavare. I Västerås händer i princip aldrig något roligt och när Dead Rhythm-Ronny väl bjuder till och arrar spelning blir det som bäst halvbra uppslutning, precis som familjen Wallenberg vill ha det. Riktigt allt är dock inte nattsvart för från denna rövmetropol kommer även det Frank Zappa-inspirerade trallpunkbandet Stinking Socks, vars CD-EP \textbackslash textit{Seriös frukost} kommit att bli lite av en klassiker bland de gissningsvis 500 pers som hört den. På låtarna ’Stövel ovanpå vattenklosett’ och ’Säker Cykel -83’ bidrar en ung Björn Yttling med trumpetpålägg men bäst på skivan är ändå ’Aggression Mot Tomte’, om en liten pojkes oförblommerade hat mot trädgårdstomtar. Bortsett från detta finns i princip inget att berätta om Västerås och den som inte absolut måste rekommenderas att inte åka dit.

