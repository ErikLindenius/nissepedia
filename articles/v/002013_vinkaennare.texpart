\ditem[Vinkännare]\label{vinkaennare}
 En vinkännare är en person som inte bara kan mycket om \textbf{vin}, utan till och med känner och är på \quotetext{du-}-basis med denna kontinentala dryck. Vinkännaren är så van med att diskutera om och fundera på vin att hen inte längre orkar med att uttala förledet vin- i ordet vindruva utan säger \quotetext{en druva}. Medan vi andra väljer vin efter en kombination av lågt pris och rolig etikett vet vinkännaren precis vad tillfället kräver. Medan vi i bästa fall kan känna skillnad på spanskt vin och \textbf{spanskt lättvin} kan vinkännaren, om så behövs, skapa komplicerade, kodade budskap genom att rada upp vinslattar av olika slag inför en annan vinkännare. Vinkännaren \quotetext{luftar} inte sällan sitt vin och låter det \quotetext{stå och dra till sig} medan vi andra rycker den lilla foliepluggen från kranen på Foot of Africa-lådan redan på farstukvisten och innan vi fått av oss lovikavantarna. Om vi inte bara köper en kasse Kung och Sofiero som brukligt, vill säga.
 \subtitle{Se även}

 \textbf{Vinfylla}
 \textbf{kir}

