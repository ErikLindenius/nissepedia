\textbackslash ditem[Vardagshjälte]\textbackslash label{vardagshjaelte}
 En vardagshjälte är en medelklassvensk som lyssnat så noga under utflykten till polishuset i klass fem att denna transcendenta upplevelse kommit att strukturera personens moraluppfattning även i vuxen ålder. Därför springer hen anfådd och kallar på väktare om hen ser någon provsmaka en fudge ur ICA:s plockgodishylla, ringer snuten när hen tycker sig känna en avlägsen doft av den rusingivande substansen haschish (\textbackslash textbf{hasch}), anmäler släkt och vänner hos receptionspersonalen på det kommunala biblioteket om hens ögon landar på en dammig bokrygg med Dewy Decimal System-kod i bokhyllan under en uppsluppen kräftskivekväll, samt larmar på twitter om en ståuppare dragit ett näsligt skämt om karlar som har vanan att bära damkläder. Den gamla skrönan om \textbackslash quotetext{apelsinmannen} - killen som provade att röka hasch och sedan dess tror att han är en apelsin - är vetenskapligt belagd as far as vardagshjälten vet, eftersom alla poliser går i god på att de träffat honom på ett psyke, och graffiti kan väl inte vara konst? Konst hänger på museum och besudlar inte betongtunnlar under E4an i en avfolkningsort i västra Norrland!

