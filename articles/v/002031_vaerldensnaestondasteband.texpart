\ditem[Världens näst ondaste band]\label{vaerldensnaestondasteband}
 är ett begrepp som tillskrivs det band som för tillfället inte räknas som världens ondaste band, utan kvalar in på en andra plats.

 Rankningen av band beror på subkultur, då olika subkulturer rankar band efter olika epitet. Fans av grindcore brukar prata om världens snabbaste band (Napalm Death), fans av kängpunk brukar prata om världens råaste band (Disclose), fans av stoner och \textbf{doom} talar om världens tyngsta band (Sleep), och fans av experimentell musik brukar prata om världens konstigaste band (Locust, numera utmanade av Thrones).

 Då det kommer till Black Metal så är denna debatt ovanligt, tja, debatterad. Vid en första anblick kan det te sig helt oproblematiskt att utse denna titel. Någon kanske säger \quotetext{Mayhem är världens ondaste band} varpå någon annan säger \quotetext{Nej, Burzum är världens ondaste band}. Då skulle alltså Mayhem vara världens näst ondaste band och Burzum det ondaste. Tredje part kommer då in och påpekar att Burzum inte är ett band utan ett soloprojekt, och diskvalificerar således Burzum från platsen. Då borde alltså Mayhem vara världens ondaste band och kanske Emperor det näst ondaste. Problemet är då att Mayhem har bytt medlemmar jätteofta och det då måste fastställas vilken konstellation som var ondast. Därmed diskvalificeras Mayhem, och sådär håller det på.

 För att försöka komma fram till en slutsats här så verkar koncensus på Flashback vara Burzum, medans Close-Ups chefredaktör Robban Becirovic säger \textbf{Watain}. Således blir världens näst ondaste band: Burzum, eller \textbf{Watain} då det är allmänt känt att Nifelheim är världens ondaste band.

