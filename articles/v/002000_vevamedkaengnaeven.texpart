\textbackslash ditem[Veva med kängnäven]\textbackslash label{vevamedkaengnaeven}
 Att \textbackslash textbf{veva med kängnäven} är ett klassiskt tecken för att visa belåtenhet. Lirar Mob 47-Åke ett grisigt solo? Veva med kängnäven! Ser du en \textbackslash textbf{träskpunkare} som badar i sin egen avföring? Veva med kängnäven! Lyckas du sparka av backspegeln på en sportbil och komma undan med det? Veva med kängnäven!

 Att veva med kängnäven ska inte förväxlas med att \textbackslash textbf{hytta med näven} eller att veva med stekarnäven. Utöver anledningen till att veva näve (alkoholfylld eufori över ett solo eller ohörsamhet mot ordningsmakten kontra en anledning att få visa upp sin spända biceps), är det mest fysiska detaljer som skiljer kängnäven från stekarnäven. Stekaren står majestätiskt upprätt och demonstrerar att hen, som Atlas, skulle kunna axla hela världens tyngd. Kängnävevevaren står framåtböjd, gärna kobent, vacklande och vevande med armen till synes för att förhindra att den ska falla platt på ansiktet.

