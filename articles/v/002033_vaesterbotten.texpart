\textbackslash ditem[Västerbotten]\textbackslash label{vaesterbotten}
 är en plats där man arbetar. På söndagar (\textbackslash textbf{söndag}) skäms och ber man, resten av veckan arbetar (\textbackslash textbf{göra rätt för sig}) man. Här tågar ortordoxt marxistiska skogsarbetare, uppgödda på vegansk husmanskost, in i den täta granskogen för att ideellt bidraga till rikets exportnäring. I landskapets enda tätort, Umeå, regerar socialdemokratins utsände missionär, Lennart Holmgång, i samråd med entreprenörskråets representant, Krister Olsson, över bortskämda kräk med akademisk examen. Här tillåts ingen bakåtsträvande och tillväxtfientlig folkvilja stävja bygg-entusiasmen. Kommunens budget för att godtyckligt flytta omkring olika kommunala institutioner säkras bland annat genom att man årligen låter riva upp och asfaltera om stadens samtliga gator, vilket skapar arbetstillfällen och därmed skatteinkomster. Landskapates många karga bergssluttningar har av dess rättmätiga ägare, det Stockholmska (\textbackslash textbf{Stockholm}) näringslivet, upplåtits till den tålamodsprövande men exotiska urbefolkningen som där vallar sina renar till trolltrummans sataniska rytm (\textbackslash textbf{doom}).

 Västerbotten är, som den uppmärksamme redan slutit sig till, en kulturell smältdegel där samiska snöskotermekaniker lever sida vid sida med laestadianska punklegender och akademiska stjärnskott som lämnat prestigefulla utländska läroverk, lockade av universitetets (\textbackslash textbf{universitet}) rektors oförtröttliga nigande inför det annorstädes förfördelade storkapitalet (jmfr. Balticgruppen) (\textbackslash textbf{Balticgruppen}). I inlandet har allianspartierna i Sveriges (\textbackslash textbf{Sverige}) regering låtit den sociala ingenjörskonstens \textbackslash textbf{ivriga små bävrar} bygga ett uppsamlingsläger för varghatande Volvoägare och arbetslösa thailändska ungmöer. Det för bygden karaktäristiska svårmodet upplättas av den frihetsälskande lokalpatriotism som tar sig uttryck i skändandet av lika fridlysta som ihjälplågade lodjur.

