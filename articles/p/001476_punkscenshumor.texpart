\textbackslash ditem[Punkscenshumor]\textbackslash label{punkscenshumor}
 är ett slags humor som är besläktad med PK-humor och liknande grenar på humorns vidsträckta släktträd. Punkscenshumorn består i skämt som på något vis har att göra med punkscenen och som delvis har som uppgift att cementera den gemenskap som punkaren känner då han eller hon umgås med sina punkkompiser. Rolighetsnivån på skämten är i genomsnitt strax ovanför att förlora en närstående till kräfta. Ett ofta förekommande skämt är att mellan låtar ropa \textbackslash quotetext{Spela snabbare!} eller \textbackslash quotetext{Mangla!} Detta skämt har förekommit på samtliga svenska punkspelningar åtminstone sedan mitten av nittiotalet och har alltså traderats mellan generationer. Andra punkskämt har anekdotform och är uppdiktade historier om inom scenen namnkunniga manodepressiva narkomaner som skämtaren i lönndom ser upp till, så som Jonsson i Anti-Cimex. Ännu en gren av skämt går ut på att antingen häckla äldre band som inte spelar punk eller att skämtaren påstår sig lyssna på ett band som anses vara dåligt eller töntigt, som exempelvis Rövsett eller \textbackslash textbf{Moderat} Likvidation. Det som gör denna humor speciell är att ingen faktiskt tycker att den är rolig. Liksom ett pidgin-språk är den heller inte någon individs faktiska \textbackslash quotetext{modersmålshumor,} utan används enbart inom \textbackslash quotetext{scenen.}

