\textbackslash ditem[Paltkoma]\textbackslash label{paltkoma}
 (latin: \textbackslash textit{paltus comus}) är en svårartat form av sömnsjuka som drabbar både män och kvinnor. Paltkoma orsakas av maträtten palt men det finns exempel på fall då paltkoma har överförts via annan form av mat.
 Inkubationstiden är cirka 20-30 minuter efter att palt har tillförts kroppen och brett ut sig över de inre organen.
 Sjukdomsförloppet är intensivt. Symtomen är kraftfull mättnadskänsla, muskelsvaghet och akut trötthet. Yrsel, svettningar, förändrad hjärtrytm och en viss påverkan på individens intellektuella kapacitet har också uppmätts. Vid elakartade former av paltkoma inträder ett förändrat medvetandetillstånd eftersom bukhålan helt enkelt manövrerar ut hjärnan och tar kontrollen över kroppen.
 Det finns ännu så länge inget vaccin mot paltkoma. Däremot kan långvarigt ryggläge hjälpa. Även om det finns fall av paltkoma som har övergått till ett kroniskt tillstånd så läker paltkoman för det mesta ut av sig själv. När du drabbas av paltkoma bör framstupa sidoläge undvikas och du bör avstå fysisk aktivitet.
 Eftersom paltkoman effektivt begränsar handlingsförmågan under lång tid hos drabbade individer ses den som ett potentiellt stridsmedel vid terrorverksamhet, enligt initierade källor vid Europeiska Unionens Totalförsvarsanstalt.

