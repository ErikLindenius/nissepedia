\textbackslash ditem[Privatspanare]\textbackslash label{privatspanare}
 En privatspanare är en privatperson som hjälper polismyndigheten att lösa brott. Många poliser tycker det är mycket roligare att slå sönder saker och arrestera istället för att lägga ihop ett och ett, så därför sköts istället mycket av det jobbet av privatspanande eldsjälar. Likt bibelns berättelse om den barnhärtige samariten handlar privatspanare helt utan egen vinning. En rättvisare värld är istället vad som driver dessa välvilliga förebilder. Generellt kan man säga att ju svårare brottet är, desto fler privatspanare behövs för att lösa det. Alla privatspanare tar fram sin egen teori och dessa ställs sedan mot varandra tills den bästa vunnit och brottet blivit löst. Poängsystemet är tyvärr för komplicerat för att redogöras för här men ibland kan det ta flera år innan man kommer fram till vilken teori som fått flest poäng. Likt seriespelet i bandyallsvenskan kan en teori toppa länge men sedan tappa mark och se sig omsprungen av andra. Det kan låta orättvist men hänger ihop med att sanningen alltid måste segra. Sveriges skickligaste privatspanare är \textbackslash textbf{Pelle Svensson} som bland annat löst palmemordet, friat Tomas Quick och tagit OS-silver i brottning. Nissepedias främste privatspanare är medarbetaren Ekis som vigt sitt liv åt att bringa upprättelse åt medborgarrättskämpen Lars Tingström och att avslöja finansskurken (\textbackslash textbf{storfräsare}) Jan Stenbeck.

