\ditem[Postmodern morförälder]\label{postmodernmorfoeraelder}
 Den postmoderna morföräldern är en morförälder som förhåller sig till sitt barnbarn på ett fragmentariskt, motsägelsefullt och liberalt vis. Hos morföräldern finns inga rätt och fel. Morföräldern vill bara barnbarnets väl, men samtidigt finns där alltid ouppnåliga krav som liksom hänger outtalade i luften. Men exakt vad är det som förväntas av det lilla barnbarnet? Morföräldern har lagt svångrämmen på hyllan och levererar julklappar som är könsneutrala. Detta betyder inte att barnbarnet har det särskilt mycket bättre hemma hos morfar och/eller mormor. Istället för aga används subtila ideologiska mind-games mot barnbarnet. Istället för tvång används skuldbeläggande. Istället för bibliska (\textbf{bibeln}) fabler med solklara budskap inpräntas motsägelesfulla värden medelst förvirrande filmer med hysteriskt dansande djur och animerade gröna troll. Istället för det nedbrytande tickandet från marmoruret stimuleras barnbarnet med ett mummel av olika röster, åsikter, åskådningar, krav och förväntningar. Barnbarnet blir av allt detta mycket förvirrat och vet just inte vad det ska ta sig till. Barnbarnet vill bara sitta och läsa sin morsas gamla serietidningar, men vissa sidor saknas och av berättelserna återstår bara fragment. De obesvarade frågorna hopar sig. Fikat är ekologiskt, men å andra sidan kommer det från Brazilien.
 \subtitle{Se även}
 
 \textbf{Psykedelisk morförälder}

