\ditem[Påsförslutare]\label{paasfoerslutare}
 En påsförslutare är en lite mackapär som används för att försluta en plastpåse och på så viss förhindra att dess innehåll går förlorat vid transport. Påsförslutaren kan vara gjord av plast och likna en hästsko till en mycket liten ponny. Den kan också bestå av en plastingjuten ståltråd som liksom viras runt påsen. Dessa sorters påsförslutare får man på köpet då man inhandlar fabriksbröd, men det finns också andra, bättre och mer beständiga påsförslutare som kan köpas enkom och som då levereras i storpack om minst ett tjog. Dessa är avsedda för \textbf{storfräsare} som inte ids att varsamt samla på sig påsförslutare, en i taget, i försänkningen bredvid den som är avsedd för teskedar i besticklådan. Som med så mycket annat måste storfräsaren ha omedelbar utdelning och belöning, och värderar således inte sina påsförslutare lika högt som gemene man, som med all rätt prioriterar två Tingsryd 2,8or (\textbf{Tingsryd 2,8}) att avnjuta frampå fredagskvällen (\textbf{fredag}).

