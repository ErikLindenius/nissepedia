\ditem[Proletära bär]\label{proletaerabaer}
 är bär som spisas i stora mängder av arbetarklassen. Gemensamt för dessa bär är att de växer vilt i stora mängder, så vem som helst med lite tid över kan plocka dem och konsumera. Har man inte tid kan man också köpa dem relativt billigt i sin närmsta \textbf{konsumbutik}. De två mest klassiska proletära bären är blåbär (till arbetarens morgonfil) och lingon (till arbetarens blodpudding på lunchen). Även smultron och hjortron räknas faktiskt till de proletära bären, men hör till den speciella undergruppen \textit{proletära festbär}. En annan undergrupp är \textit{trasproletära bär} och dit räknas rönnbär och enbär.

 De proletära bärens antites är de borgerliga bären med jordgubben i spetsen. Denna måste planteras och vattnas och skyddas mot fåglar; inte så proletärs direkt. Även körsbäret hör hemma här eftersom det växer på ett träd som tar skitamånga år att växa till sig.

 Bananen (\textbf{Banan}) står som vanligt utanför den gängse klassificeringen. Å ena sidan måste det fraktas från andra sidan jordklotet (skapligt borgerligt), men å andra är den ofta smårutten när den väl hamnar i affären (ganska proletärt).

