\ditem[Panama]\label{panama}
 När Van Halens platta \textit{1984} kastas på skivspelaren och nålen närmar sig spåret 'Panama' tänker de flesta att de äntligen ska få sig en rockifierad historielektion om den centralamerikanska republiken med samma namn. Det finns mycket intressant att diskutera. Förväntan byggs upp, och frågor börjar röra sig i huvudet. Kommer Van Halen ta sig an den geopolitiska situationen i landet, som föranledde att USA:s regering stödde den fascistiske kokainfursten Manuel Noriegas maktövertagande 1983? Eller kommer de fokusera på Panamas ständigt accelererande export av räkor?

 Det visar sig att 'Panama' inte handlar om något av de två alternativen. Istället är texten en klassiker inom hårdrocksgenren \quotetext{beskriv-en-kvinna-med-fordonsmetaforer}. Och det är för all del svårt att värja sig när David Lee Roth ömsom kaxigt skriar, ömsom brunstigt råmar:

 \quotetext{Ain't nothin' like it, her shiny machine. ~Got the feel for the wheel, keep the moving parts clean. ~Hot shoe, burnin' down the avenue. ~Got an on-ramp comin' through my bedroom}

 över Eddie Van Halens pumpande actionsfilmcoola rockriff. Men när nålen rör sig vidare över vaxet och resan till Panama är slut är man inte klokare över hur det egentligen låg till med den där rackarns kanalen de har där nere, och vem mördade egentligen general Torrijos 1981? Det enda bestående intrycket sången lämnar är den mentala bilden av hur David Lee Roth masserar sitt ollon till extas i avgasröret på en sportbil som har oturen att heta 'Panama'.

