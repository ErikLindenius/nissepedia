\textbackslash ditem[Paul Ronges förhållande till dansk psykrock]\textbackslash label{paulrongesfoerhaallandetilldanskpsykrock}
 Paul Ronge dyker upp lite här och var i media med jämna mellanrum. Det kan vara i någon tidning där han betygsätter utseendet på glassförpackningar eller i någon morgonsoffa på TV där han talar om vad han tycker om Anna Kinberg Batras avskedstal. Paul Ronge är nämligen expert på kommunikation och kommunikation kan vara lite vad som helst nu för tiden så det finns få tillfällen där det inte lämpar sig att ha med honom, tycker han. Vad som är påfallande varje gång Paul Ronge öppnar käften eller syns i bild är dock att han verkar ha totalt noll koll på dansk (\textbackslash textbf{Danmark}) psykedelisk rockmusik, och om detta stämmer undergräver det så klart hans trovärdighet å det grövsta. Inte på en enda tidningsbild kan han till exempel ses sporta en t-shirt med Young Flowers eller Hyldemor-\textbackslash textbf{backpatch} på jackan. Aldrig har han stått i en tv-studio med en tygkasse från Bad Afro Records eller tagit upp det faktum att Spids Nøgenhats debutplatta har ett riktigt trippigt omslag. När Baby Woodrose började ändra sitt stuk från garage till mer syrarock var det fullständigt tyst om saken på Paul Ronges twitterkonto. Ingen inslagsproducent eller ansvarig utgivare verkar ännu ha genomskådat att Paul Ronges expertposition till stor del tycks vara ett luftslott, och så går det när inga konsumenter är villiga att betala för kvalitetsjournalistik längre och redaktionerna måste skära ner.

