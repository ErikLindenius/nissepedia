\ditem[På fat]\label{paafat}
 Kaffe, denna svarta och vederkvickande dryck, inmundigas med fördel på fat.

 Detta kan göras på en hel del olika sätt, men enligt den vindpinade, skäggige och LO-anslutna elektrikern Anders \quotetext{Skäggu-Anders} Johansson vid \textbf{Malå} \textbf{Sågverk} görs det enligt följande. Kaffet hälls upp på fatet genom att låta det rinna längs koppen på fatet. Sedan lyfts fatet medelst tre fingrar (nybörjare tillåts använda fyra för att undvika söl) och en sockerbit placeras mellan läpparna, framför tänderna. Sedan sörplas kaffet graciöst genom sockerbiten och får således en perfekt sötma. Ljuvligt.

 Om det däremot är helg rekommenderas detta att följas upp med en liten bit choklad, kanske en after-eight, en stadig konjak (gärna Grönstedts tre-stjärniga) och en liten cigarill. Här började kamrat Johansson drömma sig bort från det grådassiga fikarummet till Greklands kritvita stränder och fantastiska bistros, varpå skifteslaget fick påminna om att det var flera månader kvar till semester.

