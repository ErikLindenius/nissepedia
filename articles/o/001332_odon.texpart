\ditem[Odon]\label{odon}
 är ett bär som växer vilt lite varstans i Norden. Till utseendet påminner det om blåbär men smakmässigt är det betydligt mera trist och vattnigt. Odonbärets storhet ligger istället i dess lämplighet som bas för vinbryggning. Detta faktum i kombination med att namnet låter ganska mycket som Oden har lett till att bäret tidigt blev ett vida spritt afrodisiakum på svenska höskullar och kökssoffor (\textbf{kökssoffan}). Den gamle växtofilen Carl von Linné (RIP) skrev i \textit{Flora Oeconomica} år 1749 att bären \quotetext{behaga barn och kalkone-ungar, men åstad komma ofta någon upphetsning}. Varför Linné valde en flock nykläckta kalkoner som referensgrupp vet vi inte, men plötsligt blir det inte lika märkligt att många trodde på troll och häxor (\textbf{trollpunk}) vid denna tid.

