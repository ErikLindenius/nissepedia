\textbackslash ditem[Odysséen]\textbackslash label{odysseen}
 är en gammal berättelse av Homeros som handlar om hur jävla tjafsigt det var för Odysseus att ta sig hem till Ithaka efter att han och polarna baxade in en trähäst i Troja och vann det Trojanska kriget. Det börjar suga redan direkt för att Poseidon, havets gud, var även Trojas beskyddare och han tyckte inte att det var helfestligt att de jämnade staden med marken, så han uppenbarar sig som ett ansikte i molnen och blåser Odysseus och hans mannar rakt åt helvete fel håll. De träffar cyklopen Polyphemus som har tänkt äta upp dom, men, som han kallas, den mångförslagne Odysseus, vet bot och presenterar sig som \textbackslash quotetext{Ingen} för att sedan dundra in en glödgad stör rätt i Polyphemus öga som sedan springer till de andra cykloperna och ropar \textbackslash quotetext{Ingen har bränt mig i ögat med en jävla stör!!}. Haha, vilken idiot, vars var vi? Jo! När de tar sig därifrån så hör rorsmännen den vackraste sång de någonsin hört och börjar ro mot dess källa, ett klippigt rev där båten skulle bli till kaffeved, men likförbannat fortsätter de att ro, trots den mångförslagne Odysseus försiktiga uppmaningar att låta bli. Det visar sig inte vara några skönsjungande operadonnor direkt, utan sirener, som försöker lura dem mot en för tidig död. De stoppar fettvad i öronen och fortsätter vidare. Kan de va nu de hamnar hos Circe, häxan? Säkert. De hamnar hos häxan Circe som förvandlar ett gäng av männen till grisar, och grisar kan ju varken ro eller slåss med svärd så Odysseus lämnar de jävla svinen och fortsätter mot Ithaka med resten av mannarna. Vad mer? Jo de slåss mot en hydra också! Nä, vänta det var Jason och hans argonauter som gjorde det. Ehm, nämen nu har de väl fått rätsida på båten och kommer hem till Ithaka. Väl där träffar han sin fru Penelope som inte känner igen honom för att han blivit så jävla gammal. Trist. Han gör nån sorts feat of strength som jag tror är att han skjuter en pil spikrakt genom ett gäng öglor och vips fattar hon att det är han och allt är bra. Eller nästan, det är en massa friare där som har hårdraggat på Penelope i alla år som Odysseus varit borta, men Odysseus gör processen kort och slår ihjäl dem, vilket kan tyckas lite drastiskt, men om man tänker på hur jävla drygt det måste ha varit för Penelope så var det nog lika bra.

