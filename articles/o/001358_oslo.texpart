\textbackslash ditem[Oslo]\textbackslash label{oslo}
 är en liten, men ändå Norges största, stad. Hälften av befolkningen klär sig här i blå jeansjackor med en svart keps broderad på ryggen medan den andra halvan bär långrockar eller motorcykeljackor av skinn. Dessa grupper skyr väl inte direkt varandra som pesten men eftersom de ändå pysslar med väldigt olika saker så är det inte så där jätteofta de sammanstrålar. Många hoppades att grupperingarna skulle föras närmare varandra när Gorgoroths gamla sångare Gaahl kom ut som homosexuell, men i och med att han sen gick över till att spela någon slags anskrämlig medeltidsmusik kom samtliga av Oslos rockers istället att ta avstånd från honom. Det här började oroa Oslos borgmästare Fabian Stang som befarade att befolkningens polarisering i två läger kunde leda till sjunkande besökssiffror på spelningar och i längden hota hans politiska vision om ”strength through unity”. För att motverka detta bestämde sig Stang för att sätta upp en spelning med ett band som älskas av alla läger, och valet föll då naturligtvis på Saint Vitus. Peppen var hög inför kvällen och på internet talades om en \textbackslash textit{Alpha Motherfuckers Vol. 2} med bidrag av både Taake och Ulver. Men som så många gånger tidigare sabbade snuten tyvärr allt - denna gång genom att gripa Scott \textbackslash quotetext{Wino} Weinrich strax efter att han korsat gränsen med förevändningen att de 11 gram metamfetamin han hade i ett gitarrcase inte var förenliga med nationens lagar. Så spelningen vart inställd och Wino sattes på ett plan hem till USA tillsammans med en hälsning om att aldrig visa sig i Norge eller övriga Europa igen.

