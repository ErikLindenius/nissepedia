\textbackslash ditem[Osynliga barnet]\textbackslash label{osynligabarnet}
 är en gest som hårdrockare ibland gör med armarna för att signalera att dom tycker musiken är så stört jävla bra att dom blir besatta och får magiska krafter. Vänsterarmen sträcks snett ut med handen kupad men med visst luftrum mellan fingrarna, ungefär som att den håller huvudet på ett spädbarn som ännu inte utvecklat ordentliga nackmuskler. Högerarmen sträcks åt samma håll men stannar en bit nedanför den vänstra, som för att hålla det lilla fiktiva livets kropp. Det är viktigt att båda armarna involveras för om man bara kör med vänsterhanden kommer det istället bara se ut som att han håller ett osynligt eldklot. Posen är inte jättevanlig men när man väl ser någon göra den vet man att nu är det fan allvar, nu jävlar är det hårdrocksstämning. Med fördel kan posen även kompletteras med att sträcka ut tungan och utstöta ett gurglande eller väsande ”uuääääääähh!” som ger sken av att du ämnar äta upp det lilla fantasilivet som du frambesvärjt medelst förhäxad pantomim.

