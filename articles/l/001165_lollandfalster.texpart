\ditem[Lolland-Falster]\label{lollandfalster}
 Ibland får även Uffe \quotetext{Guf} Lorensen (Baby Woodrose, On Trial, Spids Nøgenhat, Dragontears) och Morten ”Aron” Larsen (Aron, On Trial, Spids Nøgenhat) nog av de andra Köpenhamnsborna. Även de har en gräns.
 När det blir för mycket för dem hoppar de in i sin luftballong, rullar ut sitt polska hampasegel eller sätter sig helt sonika i folkabussen och åker söderöver. De kommer då till ön Lolland-Falster där allt är mer gemytligt och najs. Livet där är inte som i det hårda Köpenhamn med en massa svensk-danska detektivteam som löser mordgåtor och bemöter kulturella skillnader dem emellan. Här finns inga skurkar som blir fuckade av Franke. Man slipper sitta och gnabbas på otroligt ansträngda släktfester. Så långt ögat når finns varken övernaturliga sjukhus eller grupper av människor som låtsas vara utvecklingsstörda. Nej i udkantsdanmark kan Lorenzo och Aron andas igen, njuta av vidderna, tystnaden, friheten. Det är så jävla sjysst tycker de. Och det kan vi väl unna dem, som ju skänkt oss en otroligt rik och otroligt dansk musikkatalog genom åren. Tack, Guf och Aron, vill denna skribent säga. Se nu till att ladda batterierna och riktigt njuta av er semester i den danska kommunen \textit{Lolland-Falster}.

