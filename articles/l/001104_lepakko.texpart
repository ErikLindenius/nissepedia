\ditem[Lepakko]\label{lepakko}
 (finska för fladdermus) var ett squat i Helsingfors, Finland, som huserade träskpunkare och andra typer av alkoholister mellan 1979 och 1999. Framförallt var huset känt för sina populära underhållningskvällar där besökarna för en billig penning kunde skaka på höfterna till populära inhemska akter såsom Rattus, Terveet Kädet och Kaaos. En annan populär aktivitet var inrättningens bastu som under så kallade steam club-nätter öppnades upp så att gästerna kunde njuta till dansant kängpunk samtidigt som de satt i handduk och svettades ut de giftiga kemikalier de fått i sig vid den bidragsberättigande arbetsplatspraktiken på något av landets pappersbruk. Tyvärr revs huset 1999 för att istället ge plats åt kontorsbyggnader med betalande hyresgäster men den som önskar få ett hum om den magiska stämning som en gång frodades här kan med fördel lyssna på Anti Cimex livesjua \textit{Fucked in Finland} (Arda rec.), vars ljudupptagning gjordes på detta nöjespalats den 22 januari under det annars mycket värdelösa året 1992.

