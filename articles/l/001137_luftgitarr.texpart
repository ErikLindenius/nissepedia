\textbackslash ditem[Luftgitarr]\textbackslash label{luftgitarr}
 kallas den uråldriga blandning av teater, mim och dans som går ut på att medelst kroppen imitera solot i \textbackslash textit{November rain} eller annat gitarrmättat musikstycke.

 Ursprungligen handlade luftgitarr bara om framförande för utövarens egen höga njutning. Men sedan den borgerliga revolutionen trätt in och raderat feodalsamhället förändrades även luftgitarrens roll och blev nu en individens kamp med alla mot alla. Som i så många andra tävlingar där det visuella styr koras vinnaren i luftgitarrtävlingar av en jury. Vinner gör den som mest får det att se ut som att hon/han faktiskt håller i en gura och dessutom inte spelar fel. I juryn till luftgitarr-SM 1991 ingick bland annat \textbackslash textbf{Jan Guillou} och Micke \textbackslash quotetext{Svullo} Dubois, den senare i egenskap av flink luftbassist tillika komiskt geni. Vann gjorde det året Lena PH:s ex-snubbe Martin Björk. 1984 vann Kalle Moraeus.

