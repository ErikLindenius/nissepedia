\textbackslash ditem[Lesotho]\textbackslash label{lesotho}
 , geografiskt helt omgivet av Sydafrika var 2004 skådeplats för något i kungliga sammanhang mycket ovanligt. Det var nämligen här prins Harry av Storbritannien och Nordirland hjälpte en fyraårig pojke vid namn Mutsu att publiksurfa. Exakt varför prins Harry tyckte det var en bra idé att skicka upp ett litet barn i luften för att sedan lämna dess vidare öde i händerna på ett oberäkneligt publikhav är inte klarlagt men många bedömare tror att Harry helt enkelt bara tyckte att spelningen sög och ville att något skulle hända. Tack vare sin status som 16 år äldre kunde Harry lätt sätta press på Mutsu och hota med att tjalla för dom andra polarna om han inte vågade. Bilder som togs vid tillfället avslöjar inte vilket band som spelade utan allt man ser är Harry med händerna knäppta, redo att agera trappsteg och skicka upp lille Mutsu bland molnen. Det faktum att Mutsu har pikétröja och båda pojkarna är snaggade pekar mot att det kan ha varit The Business eller kanske Angelic Upstarts. Vilka som utgjorde publiken framgår inte heller men den bör åtminstone ha bestått av Harrys vanliga entourage med några butlers, chauför, sommelier, hovnarr, grå eminens, kammarjungfrur, kock och militär rådgivare. Hur det gick för lille Mutsu efter hans luftfärd vet vi inte heller men scenunityn inom det brittiska hovet sägs vara stark så det troliga är att han landade mjukt.

