\textbackslash ditem[Lucia]\textbackslash label{lucia}
 är en högtid som sanktionerats av svenska staten allt sedan folkskolereformen år 1842. Med anledning av att det blev obligatoriskt att gå i skolan behövde staten klargöra vilka ämnen alla svenska barn förväntades kunna. Eftersom det skulle bli så tråkigt att bara räkna matte och läsa om Nils Holgersson hela dagarna kom staten på att man också skulle ha undervisning i musik. På vårterminen bestämde man att eleverna ska öva på \textbackslash textit{Idas sommarvisa}, \textbackslash textit{Skala banan}, \textbackslash textit{\textbackslash textbf{Horgalåten}}, \textbackslash textit{Den blomstertid nu kommer} och \textbackslash textit{Hasta mañana}. På höstterminen hade man dock ingen naturlig högtid att öva inför, och det var då någon kom på att man kunde damma av den gamla luciatraditionen. Tidigare hade lucia firats stort i Sverige men detta åkte ut med buller och bång när Gustav Vasa vevade igång reformationen. Nu började dock en intensiv propagandaapparat att arbeta för att återinföra traditionen. För att göra högtiden populär även hos vuxna (som egentligen tycker det är skittråkigt att lyssna på bräkande barnkörer) finslipade man den en aning och lade till att det var helt okej att sitta i \textbackslash textbf{särk} och spy ner sig. Det blev braksuccé på en gång och lucia firas allt jämt sedan dess.

