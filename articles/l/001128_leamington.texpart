\ditem[Leamington]\label{leamington}
 är en spaort i mellersta England. Redan romerska källor nämner den hälsobringande Leamfloden och drottning Victoria besökte staden både som barn och i vuxen ålder för att bada i det rena vattnet. Som en del i de hälsofrämjande aktiviteterna grundades här också världens första tennisklubb år 1872. Ett sådant fanatiskt fokus på hälsa och liv måste naturligtvis resultera i en motreaktion förr eller senare och 1979 kom så äntligen vändningen när Varukers protestladdade d-takt för första gången kunde höras från en igenbommad ångbastu där dom, kan man åtminstone tänka sig, hade sin första replokal. Tyvärr fick bandets friska syn på trumkomp och politik inget större gensvar från hemorten, men Varukers verkar inte vara så jätteledsna över det. De verkar mer ledsna över att det fortfarande finns krig, banker och religioner.

