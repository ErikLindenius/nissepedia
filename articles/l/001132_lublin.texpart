\ditem[Lublin]\label{lublin}
 är en Polsk stad belägen i landets sydöstra delar. Här hölls 2010 festivalen Mosh It Up Fest där svenska kängpunkstjärnorna Skitsystem headlineade. Spelningen har förevigats på film och börjar med att vad man inte kan kalla rockhistoriens mest samspelta band försöker spela 'Apokalypsens svarta änglar' från kritikerrosade LPn \textit{Stigmata} (Havoc, 2006).

 Gitarristen Wallenberg börjar harva igång ett gitarrintro lite halvhjärtat varpå basisten Alex ledsnar på kollegans slappa attityd och delar ut en spark mot karln och går av scen, tätt följd av en ursäktande Wallenberg. Den andra gitarristen Micke Martyrdöd verkar inte förstå att de slutat spela utan står aningslöst och väntar ivrigt på att få mangla ut sitt  riff. Trummisen Krigs-Kalle försöker rädda situationen genom att greppa micen och deklarera \quotetext{What can I say, no speed no punk!} Käng är som ni förstår, ingen lek.

 De fullföljde dock spelningen och huruvida de försonades och redde ut det hela, eller bara fick varsin lina tvättmedelsuppblandat tjack, förtäljer inte historien.

