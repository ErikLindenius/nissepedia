\textbackslash ditem[Lokalhistoriker]\textbackslash label{lokalhistoriker}
 En lokalhistorier är en person med djup och bred kunskap om vad som fordomtida pågått i det område där hen bor, vanligtvis en socken, småstad eller stadsdel. De flesta lokalhistoriker är egentliga vanliga gubbar som bott på samma ställe i många herrans år och liksom oavsiktligen ansamlat en skatt av anekdoter och därmed gått från att vara en vanlig ljuggubbe till att bli just en lokalhistoriker. Förr kunde han avbryta en kvinna eller en yngre man som talade om något med lite mer eller mindre sann och sammanhållen information om ämnet. Suckade en kvinna att \textbackslash quotetext{det verkar som att kanadagässen börjat flytta söderöver redan} kunde han kvickt kliva in och gubbgissa (\textbackslash textbf{gubbsäker}) ihop något om att gäss har som en kompass i huvudet (\textbackslash textbf{huvud}) vilket gör att de hittar rätt. Nu, när han blivit lokalhistoriker, berättar istället gubben om när Svenne i Tallsjös farsa en gång snubblade över en kanadagås när han skulle gå till prästgårn med en flaska brännvin som fredsgåva efter att ha skadeskjutit präst'ns fete son, eller nåt sånt. Förr tog han lugnt över rodret när en yngling talade om något väderfenomen hen lärt sig om på universitetet, genom att ljuga ihop något om det extrema vädret på Mars. Nu går tankarna istället direkt bakåt i historen men lämnar vid inget tillfälle socknen. Det regnade nå grönjävligt hösten -72, så marken under Torstenssons husbil gav efter och den rasade ner för branten uppe vid Kålmyren och for hela vägen ner till Riksväg 147 och hade det kommit nån farande i regnet i full karriär hade det kunnat gå riktigt illa men nu gjorde det ju inte det, så det var ju tur.

