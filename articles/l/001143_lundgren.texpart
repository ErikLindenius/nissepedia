\ditem[Lundgren]\label{lundgren}
 är en av de äldsta inventarierna i stadsbilden av centrala Norberg. Han har sedan inlandsisen smälte ansvarat för att kundvagnarna utanför Konsum och Ica kommer tillbaka på sin plats. Om arbetet utförs på konsultbasis eller ideellt är oklart. Det är också oklart om någon någonsin faktiskt bett honom att göra detta. Lundgren går alltid oklanderligt klädd i kavaj och \textbf{kepsar med olika företagslogotyper} och skulle med lätthet kunna ta plats i vilken historia som helst om Kapten Stofil. I väntan på att nya kundvagnar ska köras tillbaka händer det att han unnar sig ett pipstopp och går en sväng med händerna på ryggen.

 Enligt samstämmiga uppgifter från en källa var Lundgren mods på 1960-talet.

