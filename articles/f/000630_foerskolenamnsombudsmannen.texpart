\textbackslash ditem[Förskolenamnsombudsmannen]\textbackslash label{foerskolenamnsombudsmannen}
 är titeln på den statliga tjänsteman som har ett övergripande ansvarar för att två olika förskoleavdelningar aldrig ska heta samma sak. Uppdraget är inte helt olikt det IKEAs namngivningsavdelnig har, där några copywriters sitter dagarna i ända och väger för- mot nackdelar med att döpa ett hörnskåp till \textbackslash textbf{Erna} eller Tångrom. En viktig skillnad är dock att Förskolenamnsombudsmannens målgrupp ser annorlunda ut då den enbart består av personer i åldrarna 0-6 år, och således måste anpassa sitt arbete till de särskilda krav på tydlighet och inkludering som de flesta förskoledeltagare förväntar sig. Finns det flera avdelningar för olika åldersgrupper på samma förskola är det viktigt att de har ett gemensamt tema som förenar individerna mot yttervärlden men samtidigt uttrycker en inre hierarki för att sporra dem till att vilja avancera till nästa åldersnivå. Väljs exempelvis ett grönsaktstema är det troligt att grödornas volym får gestalta detta och avdelningarna kommer i tur och ordning döpas till Ärtan (0-2 år), Moroten (3-5 år) och Kålhuvudet (6 år). Djur är så klart också populära och då blir följden nåt i stil med Fästingen, Mårdhunden och Späckhuggaren. Ska det vara skog så Tallkotten, Rotvältan, Krondiket, Kalhygget. Och så vidare.

 Enligt Skolverkets senaste statistik finns det just nu ungefär 10 000 förskoleenheter i landet och tack vare Förskolenamnsombudsmannens tillsyn stöter du konstigt nog aldrig på två avdelningar med samma namn. Det låter märkligt att det skulle finnas så pass många variationer av växter, djur och rimord i vårt avlånga land men naturen är som bekant förunderlig.

