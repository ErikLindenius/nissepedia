\textbackslash ditem[Fallen Astronaut]\textbackslash label{fallenastronaut}
 \textbackslash textit{Fallen Astronaut} är namnet på den aluminiumskulptur som man måste åka till \textbackslash textbf{månen} för att få se på riktigt om man vill det. Under Apollo 15 tog en av astronauterna med sig skulpturen, som placerades ut tillsammans med en plakett med namnen på alla som dittills dött i \textbackslash textbf{rymden}. Anledningen till att ni kanske inte vet detta sen tidigare beror förmodligen på att NASA tog det tveksamma beslutet att anlita en belgisk (\textbackslash textbf{belgien}) konstnär för att göra själva skulpturen. Så fort den var utplacerad och besättningen kommit tillbaka till jorden kände belgaren nämligen att det inte räckte med äran att vara den första konstnären på månen utan började massproducera kopior att sälja till allmänheten. Det gick lite stick i stäv med NASAs policy om att inte använda deras forskningsresor i rymden för kommersiella ändamål så det blev en del tjaffs fram och tillbaka tills han la ner den planen. Han bad dock inte om ursäkt för sitt beteende utan gick istället ut i pressen och meddelade att han inte alls döpt skulpturen till \textbackslash textit{Fallen Astronaut} och att han inte ens designade den med avsikten att den skulle påminna om alla som dött i rymden. Klassiskt belgiskt beteende.

