\textbackslash ditem[Förebyggande skallgångskedja]\textbackslash label{foerebyggandeskallgaangskedja}
 Förebyggande skallgångskedjor bildas för att se till att personer som ännu inte försvunnit förblir oförsvunna. Den förebyggande skallgångskedjan drar runt på stan i armkrok tills de får syn på en tant med misstänkt förvirrande hatt eller en gammal gubbe som inte verkar fatta någonting. Den förebyggande skallgångskedjan tar då rygg på personen och följer efter den tills man bedömer att den trots allt är på rätt spår. Skulle det dröja för lång tid innan några positiva tecken visar sig fångas personen in och transporteras tillbaka till torget där den först upptäcktes  för att få ett nytt försök. Den förebyggande skallgångskedjan har fullföljt sitt uppdrag och kan fira med att ta ännu en snaps.

