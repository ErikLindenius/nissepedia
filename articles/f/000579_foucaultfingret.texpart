\textbackslash ditem[Foucaultfingret]\textbackslash label{foucaultfingret}
 uppfanns av den franske filosofen, idéhistorikern, sociologen tillika flintbrillot Michel Foucault. Fingret används när man är på väg att lura in en meningsmotståndare i ett intellektuellt bakhåll.

 När du märker att den du debatterar mot är på väg att fälla ett utlåtande som du krossat tusen gånger om i din hemmasnickrade akademiska \textbackslash textbf{dojo}, är det lätt att för tidigt avlossa en salva shurikenvassa motargument. Det bästa i det läget är att istället tålmodigt vänta på att ens motståndare helt fullföljt sitt resonemang innan du skiljer dennes huvud från sin kropp, med hjälp av ditt katanaskarpa intellekt. Annars finns risken att din motståndare undkommer sargad från striden, med möjligheten att återvända senare med sina roninpolare \textbackslash textit{en masse}.

 Men hur ska du hindra dig själv från att öppna flabben och avlossa alla pilar i din verbala armborstpistol för tidigt? Foucault hade lösningen. När du hör din motståndare börja fälla provocerande korkade utlåtanden, för ditt pekfinger in i din mun och alternera mellan att gnaga och suga på det tills tiden är mogen för att fullkomligt pulverisera din motståndare, utan att ge hen en möjlighet att undfly med själslivet i behåll. Banzai!

