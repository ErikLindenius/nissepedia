\ditem[Flatologi]\label{flatologi}
 (lat. \textit{flatus} ung. \quotetext{vind}, \quotetext{vindpust}) är den gren av den moderna medicinen som studerar flatulens, det vill säga pruttar. Många tycker att flatologi och flatologer mest är något att skratta åt, men man sätter lätt skrattet i halsen då man ser de ledsna ögonen hos en ung \textbf{vegan} som inte kan ta det minsta steg utan att det slinker ut en liten rackare. Förutom att dag och natt arbeta för lindring hos denna krisgrupp är flatologins vita val och det världens mest skärpta flatologer arbetar för att lösa det välbekanta problem som uppstår då två människor som står inför möjligheten att inleda en relation tittar på film tillsammans. Liksom mången gång inom astrofysiken har man vid ett flertal tillfällen trott sig ha löst problemet, bara för att när den första uppståndelsen lagt sig inse att man missat någon viktig detalj. Redan Linné (\textbf{Carl von Linné}) påstod sig till exempel i sin \textit{Flatologia Laponika} (1742) ha kommit på en lösning, men denna avfärdades ganska snart av mustiga tyska vetenskapsmän med skägg. Under kalla kriget talades det om en kapplöpning mellan vetenskapsmän i öst respektive väst om vem som först skulle lösa problemet och det har spekulerats om att man i Sovjet faktiskt kom på en lösning som sedan hölls hemlig och som föll i glömska i och med kalla krigets slut. Som vanliget ligger sanningen bakom ogenomträngliga rökridåer. Tills vidare är man i både öst och väst hänvisade till det gamla beprövade knepet att börja röka så man kan gå ut på balkongen och prutta i smyg. Bäst läge har som så ofta dansken, för i vårt tomtenisseformade grannland (\textbf{danmark}) i sydväst anses det artigt att ligga i soffan och prutta lite slappt medan man kollar med ett halvt öga på \textit{Dr. Dolittle} (1998) med Eddie Murphy och käkar wienerbröd.

