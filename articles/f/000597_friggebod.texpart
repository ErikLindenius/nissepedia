\textbackslash ditem[Friggebod]\textbackslash label{friggebod}
 En friggebod är en mindre komplementbyggnad på max 15 kvadratmeter och 3 meter i nockhöjd som får uppföras i anslutning till en huvudbyggnad utan att det behövs något bygglov. I och med att staten frivilligt valt att frånsäga sig stora delar av sitt inflytande över denna byggnadstyp har den kommit att bli mycket populär bland ljusskygga sammanslutningar med oregistrerade medlemsregister som läseklubbar av tidningen \textbackslash textit{Min häst}, rollspelsgäng och förstagångsband.

 De flesta som hör ordet friggebod kommer förmodligen osökt att tänka på videon till 59 Times the Pains låt ’More out of Today’, där bandets sångare Larna stirrar in i en fisheyelins och uppmanar tittarna att ta vara på dagen innan det blir klipp över till en snubbe som står i \textbackslash textbf{bar överkropp} och skyfflar grus likt en modern Sisyfos. Det hela ser ytterst besvärligt och inte särskilt roande ut så som tittare blir man effektivt införstådd med att det är mycket bättre att tränga in sig med polarna i det lilla stugan ute på föräldrarnas gård istället och göra något själsligt berikande tillsammans. Som om inte denna referens till en av det antika Greklands mest kända myter vore nog så bär Toni som trummar i videon dessutom en t-shirt med det uttalat socialistiska pitebandet Randy för att ytterligare förstärka sångens frihetliga budskap. Dessa antiauktoritära stämningar hade den folkpartistiska ministern Birgit förmodligen inte räknat med när hon lanserade sin populära bod.

