\ditem[Fulsnygg]\label{fulsnygg}
 är en person som både är ful och snygg på samma gång, något som kan skapa förvirring hos den som betraktar fulsnyggingen. Skolboksexemplet på fulsnygghet är den franske skådespelaren Gerard Depardieu, vars utseende, hans gnistrande leende och milda ögon till trots, alltid kommer att framkalla en känsla av ambivalens, då han i stället för en näsa har vad som förefaller vara en mandelpotatis storlek XL monterad mitt i fejset.

