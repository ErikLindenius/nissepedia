\textbackslash ditem[Fotboll]\textbackslash label{fotboll}
 Tjugotvå män/kvinnor som alla sparkar omkring en liten boll. På gräs eller grus.

 Fotboll är världens största sport sett till antalet utövare, som är så stort att det är något alldeles makalöst, och en uppbygglig fritidssysselsättning. Månghövdad är den skara som tycker om att se på fotboll på TV liksom i verkliga livet och bland de som föredrar det sistnämnda alternativet finns de som gärna passar på att ge motståndralagets ivriga påhejare en \textbackslash textbf{dagsedel}, medelst slagträ eller, helt sonika, en knuten näve.

 Fotboll går till som så att två lag om tio eller, för småglin, sex spelare plus målis med fötter eller andra kroppsdelar föser bollen mellan sig och sedan, helst, in i motståndarnas mål. Man får inte vidröra bollen med händerna såvida inte man är målis, domare eller bollkalle, för då kallas det handboll och det är mycket mindre populärt. Varje gång bollen kommer in i motståndarlagets mål får man en poäng och man tar av sig tröjan och kramas. Sedan blåser domaren i sin lilla \textbackslash textbf{flöjt} och då är det dags att köra igång igen. Så fortskrider matchen i två gånger fyrtiofem minuter och sen sätter sig domaren ner och räknar ihop alla poäng som gjorts och utser ett vinnarlag. Om inget vinnarlag kan utses blir det oavgjort eller så måste man fortsätta att spela eller lägga straffar.

 Exempel på framgångsrika fotbollspelare är George \textbackslash quotetext{Georgie} Best (bla Manchester United FC), Glenn Hysén (bla Liverpool FC och IFK Göteborg) och, sägs det, Julio Iglesias.

