\textbackslash ditem[Förlängningsskiva]\textbackslash label{foerlaengningsskiva}
 En förlängningsskiva är en typ att tillsats som följer med vissa bord för att kunna anpassas efter hur många personer som ämnar sitta kring det. Perfekt om man får många gäster eller får för sig på fyllan att arrangera ett panelsamtal så att alla måste sitta på samma sida. När skivan inte brukas kan den på vissa bord vikas ner så att den döljs inuti bordsramen. Saknas sådan funktion måste den istället förvaras i en skrubb eller förråd, där den på grund av sin platta form snart kommer ha blivit så pass inklämd att man aldrig orkar plocka fram den.

