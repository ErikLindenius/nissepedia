\ditem[Falun]\label{falun}
 , Dalarnas andra stad efter den rediga stålorten \textbf{Borlänge}. Känd för sin kollapsade gruva och hemort åt bland andra Mattias Flink, Thomas Quick och Per Thunell. Hit åker Anna Kinberg Batra för att njuta av den svenska fjällvärlden och självklart även för att lyssna på stadens musikaliska storhet Sabaton, som sjunger om svenska krigarkungar, israeliska stridsvagnar och brott mot mänskligheten på ett nationalromantiskt sätt som absolut inte ska uppfattas som högerreaktionärt. Befolkningen här kan ofta ses iklädda tröjor med små stålplattor på bröstet och detta är tydligen ett slags skydd då många är elallergiker och överkänsliga för mobilstrålning.

 I likhet med Flink och Quick upplever även Sabaton att dom tyvärr blir missförstådda ibland. Till exempel tar dom inte alls politisk ställning när dom spelar för ryska separatister på den ockuperade krimhalvön eller poserar på bild med israeliska soldater. Att tro något annat är en villfarelse och djupt kränkande för alla dom historieintresserade människor som bara vill ha lite svängig hårdrock med krigstema att tagga upp sig med i bilen på väg till Kuggnäsfestivalen.

