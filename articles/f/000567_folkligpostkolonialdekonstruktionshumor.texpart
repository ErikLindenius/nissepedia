\textbackslash ditem[Folklig postkolonial dekonstruktionshumor]\textbackslash label{folkligpostkolonialdekonstruktionshumor}
 är en rätt smal form av referenshumor som framförallt kommit att bli populär bland Europas lärda medelklass. Ett vanligt grepp i genren är att utse en icke närvarande person till språkrör för åsikter som till stor del sammanfaller med kolonialtidens grumliga idéer om vi och dom och sedan peka på hur absurda sakerna som den icke närvarnde personen säger är. I begynnelsen var genren dock betydligt spretigare och som pionjär räknas amerikanen \textbackslash textbf{Kelsey Grammer} med sin slap-stickshow om den parsisik-indiska postkoloniala teoretikern Homi K. Bhabhas invecklade vardag på rullskridskor i porslinsaffär, en kontorsstol vars knarrande påminner om flatulens (\textbackslash textbf{flatologi}), sammanblandning av salt- och currykar, ett möte med en snickare med en lång planka på axeln, och mer därtill. I \textbackslash textbf{Sverige} möter man oftas folklig postkolonial dekonstruktionshumor i P3s \textbackslash textit{Tankesmedjan} och nån gång ibland i podcasten \textbackslash textit{Lilla drevet} när Ola Söderholm försöker tvätta av sig stämpeln som skinntorr och drar en JVVF-harang (\textbackslash textbf{JVVF}) som Liv Strömquist sedan bemöter med en påläst och mycket roligare fundering.

