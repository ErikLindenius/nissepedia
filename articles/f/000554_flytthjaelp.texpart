\textbackslash ditem[Flytthjälp]\textbackslash label{flytthjaelp}
 Att hjälpa någon flytta har varit hårdvaluta i alla de millennier människor bott på ställen, och sen bestämt sig för att bo någon annanstans. Och i alla tider har det alltid varit så att den som erbjudit sig att hjälpa till att flytta varit bakfull på den dag då det ska konkas tre kubik arbetarklassrockvinyl (\textbackslash textbf{arbetarklassrock}) och 300 kilo böcker om \textbackslash textbf{glädjevetenskaper} ner för tio trappor, och sen upp för tjugo till. Det är en naturens lag, precis som gravitationen, eller den tendens som bevisas i \textbackslash textbf{dansk forskning}.
 
 Löftet att hjälpa någon flytta är det sociala kontrakt som varit mest stigmatiserande att bryta under hela människans historia. Folk har blivit stenade och bötfällda för att bryta mot löftet om evig kärlek, det vill säga äktenskapet. Detsamma går inte att säga om den som bryter ett löfte om flytthjälp. Det har aldrig funnits några lagtexter som beskriver straffsatser för den kategorin av trohetsbrott. Istället för fysisk eller ekonomisk bestraffning utsätts de för något mer brutalt, socialt straff. De går mitt bland oss andra, men deras stigma är så stort att man inte ens kan se dem med blotta ögat. De är parior utan hem eller mål.

