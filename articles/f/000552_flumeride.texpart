\ditem[Flumeride]\label{flumeride}
 är en tivoliattraktion med danskt ursprung som återfinns på nöjesfält över hela världen. Åkarna placeras i en urgröpt trädstam som sedan flyter iväg i en vattenfylld,  icke fackmässigt konstruerad, konstkanal som löper i en snirklig bana. Den danska influensen i åkattraktionen visar sig alltid ungefär halvvägs genom kanalen, där konstruktören börjat fyllna till och förträngt att vatten, som bekant för oss ickedanskar, inte flyter uppåt. Med detta inte i åtanke har konstruktören därför fått för sig att konstruera en uppförsbacke eftersom hen snöat in på hur flummigt det vore att flyta upp mot himlen för att se om det finns regn ovanför molnen. Efter att ha hunnit spika några meter uppåtgående kanal brukar tivoliägaren för det mesta lyckligtvis ha vägarna förbi och avbryter då raskt initiativet och beordrar att höjdnivån ska återställas. Dansken muttrar då något om brist på fantasi och statlig hjärntvätt men spikar i alla fall dit en nedförsbacke och sätter in ett rullband så att stocken ändå kan ta sig upp till krönet.
 \subtitle{Intressant fakta}

 I Jyllands (\textbf{Jylland}) residensstad Århus fanns länge planer på att ersätta det kommunala bussnätet med flumeridekanaler. Kostnaden för den nya infrastrukturen  var tänkt att finansieras genom att kanalerna även fick transportera avloppsnätets utrinning så att pengar kunde tas från den budgeten. Lyckligtvis avstyrdes detta genom att \textbf{Tyskland} opponerade sig mot det planerade utloppet vid Flensburg och införde ett handelsembargo där all export av trädstammar till Danmark förbjöds. Danmark saknat som bekant egen skog så projektet är tills vidare skrinlagt.

