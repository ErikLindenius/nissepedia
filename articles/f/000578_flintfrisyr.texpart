\ditem[Flintfrisyr]\label{flintfrisyr}
 Att vara flintskallig innebär ett stort stigma i dagens ungdomsdyrkande kultur, eftersom ett hårbortfall utan undantag gör att den drabbade påminner sina medmänniskor om döden. Vad finns det att göra för att mildra hårlöshetens hårresande effekter? För att rådslå en källa till outsinlig visdom, bandet Blitz texter, kan man se på det så här: \textit{Never give in to the things they say, better move fast, before it's too late. Lose the race, lose your face, better keep cool and play the ace}. För alla normalbegåvade läsare är det uppenbart att \textit{play the ace} innebär att låta håret på sidorna av flintfläcken fortsätta växa och gro, i en perfekt uppvisning av strategisk stilmedvetenhet ämnad att ta udden ur den totala skallighetens brutala \textit{Totenkopfästhetik}. Givetvis finns här en uppsjö olika stilförebilder av välja mellan. Allt från Sean Connerys betryggande förhud av hår, till bröderna Nifelheims lite mer edgy \textit{bråka inte med mig}-uppsyn, där de två exemplen kan sägas representera varsin extrem på flintfrisyrens glidande skala.

 \subtitle{Extremtyp  1}
 \subtitle{Extremtyp 2}

