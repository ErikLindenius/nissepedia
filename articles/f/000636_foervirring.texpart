\ditem[Förvirring]\label{foervirring}
 Befinner du dig i en situation där du inte riktigt förstår vad som händer? Har fenomen som vart och ett är fullkomligt rimliga kombinerats på ett sätt som inte går att förklara? Har du svårt att sätta ord på vad du ser? Då är det troligt att du drabbats av förvirring.
 Förvirring är ett utbrett fenomen som drabbar nästan alla som inte förstår vad som händer. Exakt vad det är har debatterats länge och någon full konsensus råder tyvärr inte. Fysiker förklarar det vanligtvis med att DNA:t hos den förvirrade har för små atomer, medan hippies tror benhårt att det beror på att det är människans litenhet i förhållande till universum. Postmodernister tror som vanligt att allt egentligen förhåller sig tvärt om.

 Förvirring existerade redan långt innan den första hominiden vandrade ut över Pangea och slog ned sina bopålar. Redan under dinosauriernas tid ledde förvirring till att snurrigare arter blev dödade av rationellare. Tyvärr finns det inget helgarderande försvar mot förvirring. Sprit kan fungera ett tag för att få allt att verka rimligt, men tyvärr brukar förvirringen ofta komma tillbaka med dubbel kraft efter ett tag. Att meka bilar fungerar också skapligt så länge kärran inte är för ny. Den som drabbas av förvirring bör för sin egen och andras skull hålla sig undan.

