\textbackslash ditem[Feletablera]\textbackslash label{feletablera}
 Att feletablera något är när man ironiskt eller på annat vis skämtsamt förordar något som folk inte vet om, som inte finns eller inte är det man säger, som sedan, genom kosmos oförklarligt komplicerade biljardspel, blir en grej. Det exempel som de flesta nu tänker på är det brittiska bandet Hard Skin som består av ett gäng fysiskt men antagligen inte mentalt underlägsna Londonbor som tidigare spelade i britpop- och psykadeliska rockband. Dessa valde att ironiskt börja lira ett slags hård, grabbig Oi!punk som genast fick ett rungande gensvar i Oi!punk-fanzinevärlden. Den här historian utspelade sig för närmare tjugo år sedan och de lirar fortfarande, antagligen av ren förskräckelse. Ett mer allmogenära exempel är Eva Ekblad, en skön lirare som när potatisen kom till \textbackslash textbf{Sverige} tänkte lite skämtsamt att ”det här är så anmärkningsvärt att det måste ha något att göra med att jag ska bli full”. Hon uppmanade således folk att koka spånk på skiten, vilket folk sen gjorde så till den milda grad att den enda utvägen blev frireligiositet eller sammanbitet protestantiskt arbete. Skitbandet Ghost är ett annat exempel, men det har inga riktigt roliga effekter. Det har mest lett till att medlemmarna fått sig en lön och att gubbtjocka lirare går runt i Ghost-tshirts och gör sig ovälkomna bland oss andra.

