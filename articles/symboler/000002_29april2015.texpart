\ditem[29 april 2015]\label{29april2015}
 är ett datum som framförallt bör kommas ihåg för att det var då nån lirare av oförklarlig anledning betalade 475 kronor för ett ex av första \textit{Definitivt 50 spänn}-samlingen på Discogs. Varför någon varit beredd att slanta upp en sådan i sammanhanget orimlig summa pengar för en undermålig, tio spår lång trallpunksamling på CD med skitfult omslag är i nuläget oklart. En snabb summering på några begagnathemsidor visar att den som mot alla odds skulle vilja enkelt kan köpa på sig samtliga album som låtarna på samlingen är hämtade från utan att totalkostnaden skulle bli högre. Dock verkar Los Bohemos låt ’Kniven mot strupen’ inte finnas utgiven på CD någon annan stans så möjligtvis har vi att göra med en hängiven trallpunkare som av okänd anledning vägrar begagna sig av grammofon eller kassett. Då inköpet gjorts på Discogs finns dock klara bevis för att köparen är datorkunnig så för ungefär 20 kronor hade en hemmabränd skiva kunnat produceras (9:90 för att köpa låten på Itunes, 9:90 för en CD-r) och därmed lämna trallpunkaren med 455 kronor att göra något roligare för såsom att åka på spelning med Köttgrottorna eller DLK. 29 april 2015 var en onsdag vilket sänker sannolikheten något för att det orimliga beslutet fattats på fyllan, men någon mer övertygande förklaringsmodell finns i nuläget inte.

