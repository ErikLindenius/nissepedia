\ditem[Usurpator]\label{usurpator}
 En usurpator är en person som med våld tillskansar sig något, till exempel makten i ett land eller en fördelaktig ståplats precis vid kravallstaketet på en AC/DC-spelning. I Pär Nuders politiska memoarer \textit{Stolt men inte nöjd} berättas att Göran Persson under en tid gick under smeknamnet Usurpatorn. Smeknamnet ska ha föranletts av en incident under en julfest på regeringskansliet där Persson helt sonika blockerade ingången till matsalen med sin \textbf{kroppshydda} samtidigt som han beordrade Nuder, den enda som redan var inne i lokalen, att plocka all prinskorv och kalvsylta från buffébordet och lägga på Perssons tallrik. Strikt juridiskt var dock tilltaget inte att betrakta som en våldshandling utan snarare civil olydnad, vilket också påpekas av Nuder i slutet av bokens kapitel.

 Såvitt Nissepedias redaktion känner till finns inget thrashmetalband som kallar sig Usurpator och detta ter sig något märkligt, för med tanke på ordets tuffa betydelse och or-ändelse, borde det rimligtvis ha funnits en grupp med detta namn redan på sent 80-tal någonstans i exempelvis Polen eller Ungern.

