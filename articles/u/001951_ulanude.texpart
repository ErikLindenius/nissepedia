\textbackslash ditem[Ulan-Ude]\textbackslash label{ulanude}
 I den sibiriska regionen Burjatien, längst med den transsibiriska järnvägen, ligger staden Ulan-Ude. Staden är den tredje största i östra Sibirien, med sina ca 450.000 invånare. Under sovjettiden förärades staden med världens största Leninhuvud, en nätt bronsklump som väger in på 42.000 kilogram. Från staden kommer även punkbandet ORGAZM NOSTRADAMUSA (Nostradamus orgasm) vars exploitedinfluerade fulpunk blev populär i Ryssland i början av 2000-talet. Internationellt blev bandet tragiskt nog mest känt i och med två av bandmedlemmarnas frånfälle. Gitarristen Abba blev mördad av skinnskallar från Moskva. De gav den sibiriske strängbändaren en flaska vodka, som visade sig innehålla batterisyra. Sångaren Ugol dog i St. Petersburg av en dödlig cocktail bestående av piller och alkohol. Minnet av ORGAZM NOSTRADAMUSA kan sägas vara stadens andra monument, näst Leninhuvudet. Vladimir Iljitj Uljanov Lenins bronskranium är ett monument över ett totalitärt förflutet, som väcker både känslor av skräck och nostalgi hos Ryssarna. ORGAZM NOSTRADAMUSA och dess döda medlemmar är ett monument över hur fjantiga alla västvärldens punkare är i jämförelse med Rysslands motsvarigheter.

