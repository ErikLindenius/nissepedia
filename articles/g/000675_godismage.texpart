\textbackslash ditem[Godismage]\textbackslash label{godismage}
 n (latin: snaskus gaster) tillhör mag- och tarmsystemet och är ett av människokroppens största inre organ. Den hittas i den övre delen av bukhålan som en utväxt på den så kallade matsäcken. En vuxen människas godismage kan rymma flera kilo.
 Godismagen är ett allmänt uppskattat organ, i synnerhet bland barn. Tack vare godismagens existens har vi alltid plats för godsaker trots att vi redan har fyllt matsäcken och ätit oss mätta på mat. Gasterforskningen har genom omfattande, internationella studier bevisat att det är just godismagens existens som ligger bakom det till synes motsägelsefulla i att inte äta mer av exempelvis \textbackslash textbf{broccoli} och linser - samtidigt som förmågan att äta godsaker är helt opåverkad. Godismagen är således en viktig förutsättning för att vi ska få i oss tillräckligt av det goda i livet.
 Godismagen är också extremt elastisk. Dess elasticitet gör att den likt en lång, mjuk tub kan spänna ut sig flera varv inne i bukhålan. Detta kan ge upphov till yttre manifestationer runt magbärarens midja i form av rundade hudveck. Dessa hudveck kallas också för bilringar.
 Godismagen kan även bilda ett påsliknande, stort och sammanhängande veck inne i bukhålan. Detta veck ger dess bärare en så kallad ponduskula på framsidan av kroppen. Ponduskulan ses ofta hos individer som inte varierar sitt godisintag och istället har specialiserat sig på att äta gröna, finska marmeladkulor.
 När godismagen väl har utvecklats behöver den ständig omsorg och påfyllnad. Om dess behov skulle negligeras kan godismagen reagera med höga ljud och konvulsioner. Det finns också dokumenterade fall då en illa skött godismage har orsakat kraftfulla humörsvängningar hos sin bärare.

