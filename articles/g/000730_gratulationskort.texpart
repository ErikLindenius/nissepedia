\ditem[Gratulationskort]\label{gratulationskort}
 är en speciell typ av pamflettliknande dokument som tagits fram specifikt för att kunna uppmärksamma olika typer av positiva händelser. Det kan till exempel handla om att någon fyller sju (\textbf{sjua}) år, har blivit förälder eller har avslutat sina gymnasiestudier med godkända betyg. Ofta kompletteras gratulationskortet med en blomma eller inslagen present, vilket ofta får rationellt lagda personer att uppfatta det som totalt onödigt att lägga ut ytterligare pengar på ett vikt A5 med lite glitter och en nallebjörn på framsidan och plats för en liten text inuti där man inte har en aning om vad man ska skriva, så det blir något cheezy och inte alls särskilt personligt som gör att man nu vet garanterat att den som får det inte kommer spara det mer än högst någon dag. Trots detta fortsätter gratulationskort ändå att vara big business, antagligen för att ingen vågar säga detta högt och riskera att framstå som okänslig. I \textbf{England} är gratulationskort till exempel en så pass stor marknad att det på alla städers handelsgator alltid finns minst en affär som specialiserat sig på denna typ av kort. Bakom disken står en glad liten tant som hälsar en välkommen med ett varmt ”Hello, love!” och hjälper en till rätta bland kortställen så att man hittar ett gratulationskort som passar just den unika händelse man önskar uppmärksamma och fira. Om man vill att framsidan ska prydas av en groda i tweedkavaj som cyklar på en höghjuling letar hon fram det, men om man hellre önskar ett svartvitt foto av två pensionärer som håller hand på omslaget så kan hon garanterat leta fram flera varianter på det också. Själva servicen är gratis men korten måste köpas och kostar normalt mellan 50p och \punds1 styck. För utgående sortiment går det ofta att köpa tre kort till priset av två, vilket kan vara ett alternativ om den som ska hyllas exempelvis är en \textbf{kusin} eller arbetskamrat som du egentligen inte känner så starkt för.

