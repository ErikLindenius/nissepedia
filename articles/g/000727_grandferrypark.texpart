\ditem[Grand Ferry Park]\label{grandferrypark}
 är en parkplätt i Brooklyn, New York, som alla HC-fans känner väl till och håller varmt om hjärtat eftersom det är ett av de ställen deras hjälte Rick ta Life älskar mest här på jorden. Egentligen är det inte parken i sig som är den stora grejen, utan det faktum att den vetter ut mot East River. När Rick ta Life inte rider på hästar eller packar upp vanen och reser runt och framför positiv hardcore för kidsen älskar han att koppla av med lite fiske. Man kan se honom fiska lite varstans runtom i New Yorks five boroughs, såklart, eftersom han inte är en att sitta och mossa på samma ställe varje dag, men det är något med just Grand Ferry Park som känns speciellt najs för Rick. Vad är svårt att säga. Kanske är det utsikten över FDR drive på andra sidan sundet där de små bilarna åker fram som olikfärgade myror, kanske var det här han stal sin första kyss från en lyckligt lottad ung flicka. Kanske är det istället för att de andra ensamma fiskegubbarna som samlas här är av speciellt skön karaktär och inte snackar skit, vilket Rick emfatiskt tar avstånd från både privat och i egenskap av musiker. Kanske är det någon helt annan anledning.

