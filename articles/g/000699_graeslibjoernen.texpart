\textbackslash ditem[Gräslibjörnen]\textbackslash label{graeslibjoernen}
 Det är sensommaren 1958, den 11 augusti för att vara exakt, och skådeplatsen för denna händelse är den lilla byn Gräsliden utanför Norsjö (\textbackslash textbf{Norsjöblicken}). En död häst påträffas i ett krondike som av sakkunnig i byn fastställs ha blivit slagen av en björn. Byborna anar att björnen kan komma tillbaka, men i och med att inte mycket spännande lär ha hänt i Gräsliden för tiden så bestämmer sig folk för att se om björnen återvänder för att konsumera aset. Mycket riktigt återvänder björnen flera kvällar i rad till allas stora glädje. En kväll när byborna står och storögt väntar på björnen dyker den inte upp. Folk börjar gå hem och tänka att det var bra, men plötsligt får någon syn på björnen som uppenbarar sig bakom folkmassan och folk tar sig skyndsamt och antagligen nedbajsat därifrån. Björnen bedöms då som farlig och några jägare kontrakteras för att ta den av daga. Det dödande skottet utdelas kort därefter av den från Gissträsk bördige Gunnar Westermark, frid över hans minne. Det finns vissa tvetydigheter kring vem som faktiskt sköt ihjäl björnen, men enligt Westermark själv var de andra \textbackslash quotetext{int se myche ti schytta} och man tjafsade nog ogärna med denne Gräslibjörnens baneman.

 För den som vill beskåda Gräslibjörnen finns den, dåligt, uppstoppad på Jaktmuseet i Norsjö tillsammans med en lika dåligt uppstoppad varg samt en betydligt bättre uppstoppad berg\textbackslash textbf{uv}.

