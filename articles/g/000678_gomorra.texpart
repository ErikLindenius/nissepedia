\textbackslash ditem[Gomorra]\textbackslash label{gomorra}
 är en stad som omnämns i Bibeln och sägs ha legat vid Döda havet. Befolkningen där ska enligt samma källa ha varit ena riktigt otrevliga typer som tog varje chans att svina loss värre än Eddie Meduza i en soffa. Sådant opassande beteende gick naturligtvis inte Herrens allseende ögon obemärkt förbi, så han ledsnade ur efter ett tag och lät enligt Bibeln eld och svavel regna över Gomorra tills det bara var skit kvar av stan. Några som aldrig varit i Gomorra men ändå kommit att intressera sig för stadens öde är pojkarna i Earth Crisis som valde att namnge sin andra skiva efter detta syndens näste. Nu ska man dock akta sig för att dra den förhastade slutsatsen att Earth Crisis tyckte det som hände i Gomorra var ballt och förtjänade att hyllas i sång och musik. Det är sant att många hårdrockare är förtjusta i att manifestera sin konstnärliga frihet genom att anamma en rebellattityd men såna är inte Earth Crisis. Tvärt om ska deras albumtitel \textbackslash textit{Gomorrah's Season Ends} ses som ett varnande exempel för den som inte avhåller sig från att nyttja rusdrycker, ligger i annat än produktionssyfte samt slår ihjäl hjälplösa myggor som bara suger blod för att moder natur inte gett dom något annat alternativ till överlevnad. Den som inte hörsammar skivans tydliga varning gör bäst i att hålla en låg profil, för att inte riskera att Karl Buechner knackar på dörren med en eldkastare, nästa gång du har det tråkigt och bestämmer dig för att få tiden att gå genom att onna.

