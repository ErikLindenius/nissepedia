\textbackslash ditem[Gitarr]\textbackslash label{gitarr}
 Ett lika vanligt som älskat stränginstrument vars form påfallande mycket påminner om hur kurviga kvinnor målas och skulpteras av gubbar som påstår sig vara livsbejakande \textbackslash quotetext{konstnärer}. Många medelålders män har också ett slags nostalgiskt och känslofyllt förhållande till gitarren, trots att den är ett relativt vanligt förekommande instrument och en ägodel som påträffas i typ vartannat hem i det västerländska samhället. Detta gäller även, eller kanske framförallt, om personen i fråga knappt kan spela gitarr och kanske aldrig ens ägt en sådan. Även om inte mannen kan spela gitarr för att rädda sitt liv hindrar detta honom inte från att tala om klassiska gitarrer som \textbackslash textit{Fender Stratocaster} och Gibsons \textbackslash textit{Les Paul} och påminna omgivningen om världskända gitarrister med mindre imponerande förmågor när det gäller att faktiskt producera ny, kreativ musik - så som Eric Clapton och Sting. Det faktum att gitarren påminner om en kvinnokropp och samtidigt är en fallossymbol ger en viss hint om varför så många män ser på den med nostalgi och med en längtan tillbaka till det förflutna, vilket dock inte gör den komplexa sexual-psykologiska problematik som ligger bakom detta fenomen mer begriplig.

