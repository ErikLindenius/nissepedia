\textbackslash ditem[Gurkmajonnäs]\textbackslash label{gurkmajonnaes}
 Efter att Lyotard på 1970-talet skapat \textbackslash textbf{räksallad} och hävdat postmodernismens intåg, kom på 1990-talet en replik från den filosofiska underdog-nationen Storbritannien. Det var socialdemokratins frälsare/Beelzebub Anthony Giddens som gick i polemik med Lyotards idéer i och med skapandet av gurkmajonnäsen, i boken \textbackslash textit{Modernitetens följder}.

 Giddens menar som bekant att vi idag lever i en högmodern samtid, vilken bär drag av postmodernism men som inte alls är där Lyotard menar att den är (de stora narrativens död etc). Därmed var räksalladen, postmodernismen fulländad, något som inte kunde stå obesvarat. Giddens, alltid villig att kompromissa, skapade således gurkmajonnäsen. Den är på ett sätt (modernistiskt) ärlig med sitt innehåll, då majonnäs skrivs fram tydligt i namnet. Men den innehåller också en (postmodern) lexikal orimlighet, då \textbackslash quotetext{gurk} kommer före \textbackslash quotetext{majonnäs} trots att gurka inte är huvudingrediensen. Således bär gurkmajonnäsen spår av både modernitet och postmodernitet, utan att direkt tillhöra någondera.

