\ditem[Gristuttar]\label{gristuttar}
 Du har just fått ditt första sommarjobb. Du hade lite lite otur och fick kommunstädet istället för som din jävla Alexander Lukas-polare som fick turistbyrån och således kommer sitta på röven hela sommaren för att ingen turistar i eran skitkommun ändå. Du däremot tänker att du får slita hund, men så kommer första dagen och Britt-Inger, 52 berättar att ni ska gå brevid varandra i tre veckor och att du nog ska se att det inte blir så jävligt ändå. Det visar sig att det mesta är stängt på sommaren så det finns inte lika mycket att göra som man trodde. Att Britt-Inger tar rökpaus en gång i timmen gör inte direkt att tempot höjs nämnvärt.

 En dag får du lära dig något av Britt-Inger som du än idag inte glömt. Ni ska städa högstadiets toaletter och eftersom din kollega vet att du varken har 25 års erfarenhet eller SRI-utbildning så frågar hon \quotetext{Kom du ihåg att ta gristuttarna?} Din frågande min gör att hon förklarar och Nissepedia kan som enda internet-baserade uppslagsverk dela med sig av Britt-Ingers kunskap. Gristuttar är de gulbruna vattenavlagringar som bildas under handfat och ändå till viss del liknar bröstvårtorna på en dräktig sugga. Men så är det och nu vet alla det, och det var ungefär lika äckligt som det lät.

