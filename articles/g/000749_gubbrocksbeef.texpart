\ditem[Gubbrocksbeef]\label{gubbrocksbeef}
 Att rapartister hamnar i luven på varandra är känt sen gammalt. Dessa tar sig i bästa fall uttryck i så kallade disslåtar, eller dissrader i låtar om annat, där en rappare lyfter fram en annans sämre sidor, och i sämsta fall drive-by shootings. Det kan handla om rent effektsökeri för medial uppmärkssmhet såväl som gängrivaliteter som hängt med upp i karriären och den klassiska uppdelningen East coast vs. West coast. Vad som däremot är mindre känt är att det beefades i en annan genre, nämligen gubbrocken, långt innan Suge Knight hängde ut folk i anklarna från balkonger och såg till att Notorious B.I.G blev skjuten till döds i sin bil.

 Anledningarna till en av de kändaste gubbrocksbeefsen liknar East coast vs. West coast, men utspelar sig på den andra geografiska ledden, så att säga. Neil Youngs kända och älskade låtar \quotetext{Southern man} och \quotetext{Alabama} behandlar de amerikanska sydstaternas mörka historia av slaveri, en fullt rimlig kritik. Sydstatsrockarna i Lynyrd Skynyrd tyckte däremot att kanadicken Young gott kunde hålla käften om deras älskade landmassa och dess befolkning och uttryckte detta i deras kändaste låt \quotetext{Sweet home Alabama} i följande ordalag:

 \quotetext{Well I heard Mister Young sing about her ~Well I heard old Neil put her down ~Well, I hope Neil Young will remember ~A southern man don't need him around anyhow}

 Värt att notera är att de i två första raderna bara antyder vem de riktar sig mot, men i den tredje raden släpper de bomben att både \quotetext{Mister Young} och \quotetext{Old Neil} hänvisar till ingen mindre än Neil Young. Ett slags \quotetext{inte alla sydstatare} och inte alls i klass med när 2Pac rappade \quotetext{If you see them in the club - hit 'em up} om de rappare han hade beef med. Men likväl finns här en viss likhet mellan dessa två genrer som man vid första anblick inte kunde ens misstänka fanns. Tack och lov har inga skott, Nissepedias redaktion veterligen, avlossats över huruvida man gillar \textbf{Grand Funk Railroad} eller Allman Brothers. Än.

