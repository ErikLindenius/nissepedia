\ditem[Gråmelerad T-shirt]\label{graameleradtshirt}
 Känner du fortfarande att du är ung och har koll på läget? Tror du att tonåringarna som morsar på dig gör det för att de tycker att du är cool som är något år äldre? I själva verket är det tio år sedan Korn hade en hit och ungarna hälsar bara som en ironisk kommentar till den där tribalen du har på armen. Hur kunde det bli så här? När tappade du greppet? Svaret stavas: den dag du började bära gråmelerad T-shirt utan tryck. Bekväm, neutral, billig. Där och då tog du steget och nu kan du aldrig återvända. Glöm inte MedMera-kortet nästa gång du ska fylla på garderoben.

