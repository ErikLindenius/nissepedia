\textbackslash ditem[We are the world]\textbackslash label{wearetheworld}
 Supergruppen USA for Africas mest kända \textbackslash textbf{singel}. Otaliga är de gånger  barnkörer har framfört sången på skolavslutningar och ”alternativa” luciafiranden (\textbackslash textbf{dansk advent}). Bäst är den på slutet när Bob Dylan tjuter som en sån där get på youtube.

 Bono blev så avundsjuk på gruppens framgångar att han bestämde sig för att dra ihop det egna projektet Ireland for Africa där Irlands musikelit också skulle göra gemensam sak. Shane McGowan tackade ja till att medverka på fyllan men hade så klart glömt bort allt på inspelningsdagen. Enya visade också intresse till en början men hoppade av när hennes slagruta visade att Bonos hem låg rakt på ett currykors. Phil Lynott hade just dött så honom var inge idé att fråga och Bob Geldof ville självklart vara med men blockerades av The Edge som vägrade ha med fler gitarrister. Så i slutändan blev det som vanligt bara Bono, Edge och The Coors som än en gång sjöng något smäktade om kärlek. Låten saknar ännu distribution.

