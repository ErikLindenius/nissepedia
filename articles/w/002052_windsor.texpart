\textbackslash ditem[Windsor]\textbackslash label{windsor}
 , Ontario, är Kanadas (\textbackslash textbf{Kanada}) sydligaste stad. Den ligger faktiskt söder om den amerikanska tätorten Detroit, vilket kan låta lite märkligt och skämmande, men är helt sant. Staden är känd av två anledningar i rocksammanhang. Det ena är att proggbandet med det olyckliga namnet The Tea Party härstammar från trakten. Den andra, betydligt viktigare saken som sätter Windsor på kartan är att det var här Lemmy fick spaken från Hawkwind när han fastnade i tullen med en massa amfetamin i sin ägo. Själva sparkandet gick till så att mannen som satt vid ratten på turnébussen vidrörde dess gaspedal med foten och därmed lämnade Lemmy i ett moln av kanadensiskt vägdamm. Trist! Men Lemmy är som bekant en warrior och ingen liten fånig sillmjölke, så han hängde inte läpp för det utan bildade skyndsamt powertrion Motörhead som spridit glädje bland hårdrockare och punkare ever since. Hawkwind å sin sida ersatte Lemmy med Pink Fairies-medlemmen Paul Rudolph och fortsatte lugnt med sitt värv, att sjunga om rymdskepp och tidsresor. Och med en basist med ett så mustigt namn kan man förstå att de tyckte att det inte gjorde så mycket att Lemmy blev frånåkt.

