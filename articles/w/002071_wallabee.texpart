\ditem[Wallabee]\label{wallabee}
 En wallabee, eller wallabees som man säger när det handlar om två stycken, vilket det i regel gör när det handlar om skor, är en sko som görs av den brittiska skotillverkarna Clarks. Skon är halvhög och oftast gjord i mocka, och med en bullig söm på skornas ovandel som minner om moccasiner, eller moc toe som det heter på utrikiska.

 När Clarks låg på randen till konkurs 1993 övervägdes en försäljning av företaget men då kom hjälpen från ett minst sagt oväntat håll. 1993 var också året som Östkustrapparna Wu-Tang Clan släppte sitt magnum opus \textit{Enter the Wu-Tang (36 Chambers)} och samtliga nio lirare i bandet sportade just Clarks Wallabees på fötterna. Ägarna tänkte att det här mycket väl skulle kunna vara en nytändning för den ganska töntiga skon, och mycket riktigt räddades firman och fortsätter göra både Wallabee, som blev något av hiphopens svar på Doc Martens,  och ökenkängorna burna av mods världen över. Wu-Tangs Ghostface Killah släppte till och med soloplatta vid namn \textit{The Wallabee Champ} så sent som 2008.

 På senare tiden har även Wallabeen gjorts känd av Bryan Cranstons karaktär, kemiläraren och methkokaren Walter White, i tv-serien Breaking Bad som ser bära skon genom hela serien, även när han antar sitt tuffare Heisenberg alter-ego. Ökenkängan har bara gjorts känd för att ha burits av Jocke Åhlund när han halkade ner för en trapp och bröt nacken, vilket knappast är bra reklam, men snygga skor är inte alltid praktiska och så är det med det!

