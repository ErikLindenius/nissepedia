\ditem[Wunderbaum]\label{wunderbaum}
 , eller Magic tree som den kallas på Brittiska öarna, är en doftprodukt som tyvärr inte alls är tysk utan tvärt om amerikansk som hängs upp i inre backspegeln (\textbf{inre backspegel}) på respektabla bilar för att sprida välbefinnande. 1952 rullade den första granen ut från fabriken i Watertown, New York, och blev snabbt en braksuccé för upphovsmannen Julius Sämann som till vardags arbetade som mjölkbud och kemist. Originaldoften var den ännu populära tallbarr, som dominerade marknaden tills Sämann introducerade vanilj på 80-talet. I Sverige har granarna funnits sedan 1962 och är enligt företagets hemsida en symbol för ”friskhet och kvalitet”. Och det finns väl inte mycket att orda om där.

