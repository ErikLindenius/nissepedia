\ditem[Whuf!]\label{whuf}
 Ett \textit{*whuf!*} är ett gläfsande ljud som utstöts i falsett av sångare i garagerockband. Det är garagerockens motsvarighet till hårdrockens bredbenta \textit{*Oh yeeeeah!*}, rockenrollens råkåta \textit{*Oh baby baby!*}, Oi!ens pregnanta \textit{*Oi!* (\textbf{Oi!})}, youth crewns optimistiska \textit{*Go!*}, hardcorepunkens bestämda \textit{*Uff!*}, dödsmetallens gutturala \textit{*OOOOUUUUUUUUH!!!*} och black metalens väsande \textit{*Aäääääääääh*}.

 Alla dessa uttryck fyller samma funktion som det talade språkets \textit{*...och det kan du hoppa upp och klappa dig på!*} eller \textit{*...och hör sen!*}, och det skrivna ordets utropstecken (!) - fast i sång. Uttrycken har alltså som funktion att förstärka och understryka ett redan existerande innehålls innebörd. Ett sorts språkets kosmetika med andra ord, det blygdläppsröda läppstift som ger lite jävlaranamma åt ens slitna nuna. Och det är inte att underskatta, något alla som hört de tre första sekunderna av Flaming Sideburns - \textit{Street survivor} med eftertryck kan intyga.

