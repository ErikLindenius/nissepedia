\textbackslash ditem[Whuf!]\textbackslash label{whuf}
 Ett \textbackslash textit{*whuf!*} är ett gläfsande ljud som utstöts i falsett av sångare i garagerockband. Det är garagerockens motsvarighet till hårdrockens bredbenta \textbackslash textit{*Oh yeeeeah!*}, rockenrollens råkåta \textbackslash textit{*Oh baby baby!*}, Oi!ens pregnanta \textbackslash textit{*Oi!* (\textbackslash textbf{Oi!})}, youth crewns optimistiska \textbackslash textit{*Go!*}, hardcorepunkens bestämda \textbackslash textit{*Uff!*}, dödsmetallens gutturala \textbackslash textit{*OOOOUUUUUUUUH!!!*} och black metalens väsande \textbackslash textit{*Aäääääääääh*}.

 Alla dessa uttryck fyller samma funktion som det talade språkets \textbackslash textit{*...och det kan du hoppa upp och klappa dig på!*} eller \textbackslash textit{*...och hör sen!*}, och det skrivna ordets utropstecken (!) - fast i sång. Uttrycken har alltså som funktion att förstärka och understryka ett redan existerande innehålls innebörd. Ett sorts språkets kosmetika med andra ord, det blygdläppsröda läppstift som ger lite jävlaranamma åt ens slitna nuna. Och det är inte att underskatta, något alla som hört de tre första sekunderna av Flaming Sideburns - \textbackslash textit{Street survivor} med eftertryck kan intyga.

