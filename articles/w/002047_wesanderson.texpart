\textbackslash ditem[Wes anderson]\textbackslash label{wesanderson}
 är en regissör som kommer från \textbackslash textbf{United States of America}. Han har gjort flera filmer som är väldigt populära bland västerlandets kreativa medelklass. Karaktärerna i filmerna är ofta ena udda typer, som har mössan på sniskan och färgglada skjortor. De har problem i familjen eftersom deras pappa vägrar lämna sin ubåt, eller för att deras mamma gått i kloster i Indien. Filmerna inbjuder tittaren att sympatisera med dessa märkliga knasbollar, och känna att deras egna liv nog också är rätt märkliga, och att det är skönt att det finns en person som Wes som förstår dem. Tonen i filmerna är som moderna urbana sagor, som påminner tittarna om sagorna de själva fick lästa för sig av sina mysiga bibliotekarieföräldrar med \textbackslash textbf{kommunistglasögon}. Wes Andersons filmer låter världens alla 35-åriga litteraturvetare förbli barn, och känna att det egentligen är ganska sympatiskt att de inte lärt sig knyta sina egna skor eller simma utan flytväst än.

