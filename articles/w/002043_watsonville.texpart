\textbackslash ditem[Watsonville]\textbackslash label{watsonville}
 År 1993. De glesa hårtestarna klängde sig kvar vid Kerry Kings skalp som vintern klänger sig kvar i mars månad, förtvivlat men till synes outtröttligt.

 Watsonville i Kalifornien kan tyckas vara oansenlig plats ur ett musikhistoriskt perspektiv. Men få andra ortsnamn väcker lika intensiva känslor av hat hos hårdrockare världen över (den enda konkurrenten är Dörarp i Småland). Det var nämligen på Bud's Barber Shop i Watsonville som Slayers gitarrist Kerry King gav upp allt hopp och satte sig i en frisörstol. \textbackslash quotetext{Egg me}, muttrade han fram genom sin märkliga skäggfrisyr. Frisören, Delilah O'Donovan, som var lomhörd sen födseln, uppfattade inte riktigt och frågade \textbackslash quotetext{come again, sir?}.  Till svar fick hon \textbackslash quotetext{Egg me now, damn you!}, i samma frustande tonfall som skallet från en rottweiler man daskat på arslet med en vedklabb. Delilah, förskräckt, skyndade fram med rakapparaten och fullföljde sitt värv, samtidigt som hennes tårar under hela arbetet droppade ner över Kings allt mer glänsande skalp.

 Kerry Kings val av frisyr skulle visa sig ha katastrofala estetiska konsekvenser på alla möjliga nivåer för King så väl som hans band. Och det är anledningen att ordet \textbackslash quotetext{Watsonville} får rockers på alla kontinenter att resa ragg.

