\textbackslash ditem[Åsa Linderborg]\textbackslash label{aasalinderborg}
 är ett paranormalt audiovisuellt fenomen som kan iakttas på Aftonbladets kultursida primärt, och andra svenska medier sekundärt, närhelst en feministisk debatt rasar i offentligheten. Fenomenet Åsa Linderborg manifesteras som en projektion av vänsterkillars kollektiva vilja (ungefär som en \textbackslash textit{patronus} i barnböckerna om Harry Potter). Parapsykologiska studier har lett fram till slutsatsen att Åsa Linderborg framträder vid de tillfällen när killar tillhörande vänsterideologi känner skräck och ångest över att en diskussion om feminism eller identitetspolitik pågår där man inte känner att ens egna åsikter är representerade. När vänsterkillar känner sådan olust föreställer de sig, och önskar så innerligt, att en person av kvinnligt kön ska uttrycka saker som de själva tycker, att Åsa Linderborg dagen efter har skrivit en nyanserad krönika med litterär verkshöjd, där man kan lita på att klassperspektiv och sunda upplysningsideal sätts i första rummet.

