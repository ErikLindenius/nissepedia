\ditem[Puerto Rico]\label{puertorico}
 är en västindisk ö som på något sätt är en självstyrande del av USA. Här föddes Skarheads karismatiske sångare Lord Ezecs mor och bodde några år tills hennes längtan att bidra till en antiauktoritär subkultur med mycket dist blev så stark att hon flyttade till New York och födde sin lilla king at crime. Med en så stark anknytning till en av DMS crews grundare är det så klart många hardcore kids som väljer att semestra på Puerto Rico och en och annan gammal räv söker sig också hit ibland. En i den senare kategorin som förtjänar ett särskilt omnämnande är Vinnie Stigma som var här en gång för att hälsa på sin kamrat Joey och då nästan gjorde en ”Rick ta Life”. Han steg in genom entrédörren där Joey bodde och tryckte på hissknappen för att slippa bära sina välpackade resvärskor i trapporna. Naturligtvis hade han enkelt kunna bära dom upp för trapporna om han velat, det är ingen match för en grovarbetande hardcoregitarrist i ett av New Yorks hårdaste band. Men nu var det ju semester. När hissdörrarna öppnas stiger inget mindre än en fullstor häst ut och Vinnie Stigma blir naturligtvis fullständigt överrumplad av detta och tror inte sina ögon. Det visar sig dock att Joeys granne i brist på stallplats förvarar sin häst ute på balkongen. Tyvärr avstod Stigma från att göra en ”Rick ta Life” och satte sig aldrig på hästen, och detta kan inte annat än beklagas.

