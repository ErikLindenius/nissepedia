\ditem[Bilvård]\label{bilvaard}
 är ett mer alldagligt och arbetarklassbetonat alternativ till vad stockholmaren kallar mindfulness. Då mindfullnessutövaren kanske sitter i skräddarställning på taket på sitt kvarter på Östermalm med en len sten i handen och viskar \quotetext{namaste} till en morgontrött kaja går glesbygdens motsvarighet ut till den utan bygglov uppförda carporten och dammsuger baksätet. Detta skänker en stunds inre ro. Gummimattorna åker ut och spolas av med trädgårdsslangen. Medan solen höjer sig över skogsbrynet och dess livgivande strålar strilas genom en hängbjörk på grannens tomt sorteras handskfackets innehåll. Beslutsprincipen som avgör vad som åker i eldtunnan och vad som får ligga kvar är helt själslig. Metreven, kassetten med \textit{The Wall} på ena sidan och \textit{From Enslavement to Obliteration} på den andra, en isskrapa, en morakniv och en Donatello utan ben - allt det ligger kvar, medan Hoola Bandoola-CDr:en omsluts av lågorna, liksom glasspapper, en karta över Oskarshamn, foliekapseln till en mazarin och Donatellos ben.

