\ditem[Crustknytning]\label{crustknytning}
 , AKA fladdermöss, är ett sätt att knyta skorna som framförallt brukas av \textbf{träskpunkare} och andra \textbf{slan}. Istället för att använda den klassiska rosetten, åttan (\textbf{åtta}) eller råbandsknopen föredrar träskpunkaren att dra ut skosnörena ur de övre hålen och sedan knyta en rejäl dubbelknut i varje ände. Snörningen är nu helt omöjlig att dra åt men snörena åker inte ur, vilket är just den effekt som eftersöks eftersom det är jobbigt att knyta skorna. Plösen hänger nu slappt som tungan på en golden retriever och det fullkomligt rasar in grus i kängorna. Men det ger träsktrollet blanka fan i eftersom det är crust as fuck existence och hen, om sanningen ska fram, aldrig lärt sig knyta en riktig knut eftersom större delen av skoltiden spenderades i rökrutan.

