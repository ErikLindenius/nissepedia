\ditem[Valand]\label{valand}
 är en anrik rockklubb i Göteborg. I mitten av 00-talet spelade Tomas Ledin live där efter att ha druckit en alkoholmängd motsvarande 10-15 starköl. Varför hade han gjort det? Han visste ju själv att hans gräns för att supa men ändå kunna spela ordentligt ligger vid tre mellis utspritt över lika många timmar. Men den dagen var Tomas Ledin extra nervös, eftersom han skulle framföra ett medley med svenska rockklassiker live på Valand. Så Tomas grundade ordentligt redan vid lunch, en starköl och en whiskyjagare till oxpytten på Hard Rock Café och sen bar det av till avenyns bistros för intag av Riesling och starköl om vartannat i ett rasande tempo. Han drog sig till minnes sin uppväxt, som tonåring i pubstaden Östersund och mässade tyst \quotetext{Ja, ja, du kan lita på mig}, som för att meditera sig till tillförsikt. Det är ingen liten sak, att göra covers på Nationalteatern i Göteborg, men han skulle göra det.

 Sex timmar senare står han där, med sin bästa vita blus. Han kände sig som en örn inför sparvar. Efter att ha ropat ut till publiken \quotetext{nu kör vi lite svenska rockklassiker} vidtog en av svensk rocks stora stunder, fångad på ljudfil vid namn ' '.

