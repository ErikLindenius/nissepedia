\ditem[Ryssen]\label{ryssen}
 är en allmän benämning på när lede fi kommer från öst, det vill säga Ryska armén. Ryssen har genom Sveas historia anfallit flera gånger med varierande resultat. De har till exempel bränt ner \textbf{Piteå} inte mindre än två gånger under sina många härjningar genom vår norra landsända. Just att Ryssen kommit från norr har varit en geografisk självklarhet då Ryssland ligger ditåt från Sverige sett, typ, onödigt att gå genom Finland om man inte måste, eller passar på att invadera det också. Det här har inte bara ställt till med förtret för piteborna, utan även norr- och västerbottniska bönder som vittnat om hur Ryssen stövlat in i stugan, knackat ner spisbröd från sin hängare med sabel och sedan tömt smörkärnaren på grädde rätt ner i strupen som vore det en flaska vodka. Det här sög såklart, så till slut befästes Boden utav helvete och Ryssen slutade att barskt knacka på ute i stugorna. Innan det här hände hann de med att ta tillbaka Finland, samt att råka låta halva Tornedalen tillhöra \textbf{Sverige}, på gott och ont. De lyckades även kringå Boden en gång genom genidraget attack medelst flotta och detta resulterade i \textbf{träffningen vid Ratan} och sen var det skrämmande tyst i nästan två hundra år.

 Idag har Ryssen inte klampat in i stugorna på nytt, men håller på att flexa sina stormaktsmuskler genom att snabbt flyga över Gotland i nån sorts \quotetext{luften är fri}-manöver enkom för att provocera \textbf{Jan Björkblund} och hans gelikar. Som om inte det vore nog med detta har de även börjat skoja med ubåtar och har eventuellt varit och bufflat runt i \textbf{Stockholms skärgård} som en annan grisfull knubbsäl. Det här har fått regeringen att bli lite nostalgiska och vilja ha ett försvar att prata om på nytt, även om skillnaden är att riket skulle gå att försvara i 9 istället för 8 timmar om Ryssen skulle ge sig an oss på riktigt. Så om det är pengar i sjön är någon annans uppgift att bedömma. Vad man bör göra är att stödja ideella krafter som kan göra försvarets jobb som exempelvis den pensionerade båtmekanikern Bengt Westerlund som efter att han hörde om att Ryssen eventuellt härjade i vattnen utanför Sandhamn där han bor började agna farstukvisten med vodka och salta pinnar i hopp om att få syn på ryska grodmän. Han frågar sig verkligen inte vad hans land kan göra för honom, utan vad han kan göra för sitt land.

