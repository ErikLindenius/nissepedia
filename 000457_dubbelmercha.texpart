\ditem[Dubbelmercha]\label{dubbelmercha}
 Att dubbelmercha är att ha två grejer med samma band på sig samtidigt och är nästan alltid haram. Genom att samtidigt bära exempelvis keps och t-shirt med Neurosis blir budskapet till omvärlden inte alls ”här kommer en person med både stil och attityd” utan snarare ”här kommer en pellejöns (\textbf{sugmästare}) som inte har någon vidare koll på avantgarde metal men som råkade höra \textit{A Sun That Never Sets} hemma hos någon polare”. Patch eller pin på väst + t-shirt med samma band är dock halal så länge patchen inte sticker ut, men att ha \textbf{backpatch} + t-shirt är så klart fortfarande haram. Flera mindre patchar eller pins med samma band är också haram. Om man har både t-shirt och backpatch kan t-shirten med fördel vigas till ett större band än backpatchen, men har man bara t-shirt bör man välja ett smalare band på den. Kombinationen Black Sabbath-t-shirt och Goatess-backpatch är exemplarisk, liksom Beyoncé t-shirt och Peaches-backpatch.

 Att äga flera ex av en produkt har inget med dubbelmerchning att göra och är fullständigt halal, ja det kan rent av vara nödvändigt för att exempelvis kunna uppfylla vissa arbetsplatsers krav på vårdad klädsel. Där kör du då tishan med Motörhead-grisen (\textbf{krigsgrisen}) som har ärmarna kvar och inhandlades på Kopparbergs marknad, för att under helgen sedan piffa till dig lite extra och bära den som klippts om till ett linne och köptes på \textit{Overnight Sensation}-turnén 1997 med turnédatum på ryggen (\textbf{ryggtryck}).

