\ditem[Renat]\label{renat}
 Rent brännvin, inget tjafs. Artikelnummer 1 på systembolaget. Inte för starkt så att det blir jobbigt att dricka, inte för svagt för att du inte snabbt ska bli varm i kroppen. Det smakar sprit och är inte så jävla gott men det är inte heller det som är poängen. Vill man variera sig kan man köpa två kvartingar istället för en sjuttifemma.

 Förr i världen, då staten fanns där för att ta hand om sina medborgare och inte hade självbetjäning på bolaget, så kunde man be om en halvböj eller helböj och få respektive en sjuttifemma Renat eller en kvarting dito. Detta för att denna storsäljare var strategiskt placerad direkt under disken för att inte slita ut biträdets fötter i onödan, och således bara behövde böja sig till hyllan under disken, halvböj, för att få upp en sjuttis och ner till golvet, helböj, för en kvarting. Det här låter kanske motsägelsefullt men så är det.

