\ditem[Peabody’s]\label{peabodys}
 är en konsertlokal i Cleveland, Ohio, som 1992 var skådeplats för startskottet för en av de skitigare konflikterna i amerikansk hardcorehistoria. Våld i all ära men den här incidenten innehöll något långt värre med amerikanska hardcore mått mätt, nämligen skitsnack.

 Sick of It All, Biohazard och Sheer Terror turades om att stå på scenen och framföra sina sånger den kvällen och för att allt skulle flyta på smidigt hade de bett Toby från H2O och Danny Diablo, a.k.a. Lord Ezec, från Crown of Thornz och Skarhead att följa med för att hjälpa till att bära trumstativ och annat. En sådan tillställning ville naturligtvis ingen i staden missa och i publikhavet kunde bland andra Dwid och Chubby Fresh från Integrity och Human Furnace från Ringworm skymtas. Sin vana trogen kunde Dwid naturligtvis inte hålla sin knäppa lilla mun stängd utan var tvungen att förolämpa Tobys fru Moon, som tidigare haft en relation med Tony på Victory records som gav ut Integritys skivor. Det här tyckte Lord Ezec var ett tråkigt avbrott på en annars lyckad kväll så han bemötte skitsnacket genom att låta sina nävar föra hans talan och sänkte Dwid och sen var det inte mer med det. Trodde han.

 Tyvärr lärde sig inte Dwid av sitt misstag utan råkade senare offentligt kalla Lord Ezec för ”just  a little hardcore kid instead of the real thing” och detta stämde inte alls särskilt bra med den bild Lord Ezec exempelvis gav av sig själv i Skarheads ’Kings at Crime’ så han såg sig nödgad att ännu en gång ta en irländsk diskussion med Dwid och reda ut detta misstag. USA är som bekant ett ganska stort land så Dwid lyckades hålla sig undan ett tag men dessvärre hade Integrity och Skarhead spelningar inbokade i Holland samtidigt och där är avstånden betydligt mindre så Lord Ezec och hans polare Boston Mike passade på att låna en kärra och köra över till Integritys hotell för att göra om proceduren från senast. Planen lyckas ganska bra om man ska tro Lord Ezec: ”I had ten stitches in my hand from this cut I’d got, so I was like, ’God, I can’t hit him that hard.’ As a result I was beating him with a 40-ounce of Coca Cola, like one of those European bottles. It’s fucking him up, but I wanna really beat him good. I make his bandmates watch, and he’s on the floor like, ’You are the king, you are the king,’ and I’m like, ’Yo, stop it, please. Be a man. Get up.’ But he keeps going, ’No, you are the king of hardcore. I’m a bitch, I’m a little bitch’—which makes me more furious cause I don’t know if he’s mocking me or something and it’s really fucking my head. So I beat him even more. I grab his arm and twist it and I hear a pop, and that was it. I broke his ribs, his cheekbones. It was really bad.”.

