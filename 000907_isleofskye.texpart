\ditem[Isle of Skye]\label{isleofskye}
 är en gastkramande vacker ö utanför Skottlands västkust. Många är de som dragits till ön genom årtusendena: Vikingar, skottar, smutsiga saxare och tursiter från hela världen, samt Baronen från Amebix. När den sistnämnde insåg att ungdomen tyckte att det sög med crust och vände ryggen mot scenen för att istället åka till Manchester och knapra ecstasy, bära vindtygsjacka och dansa disco tog han helt sonika sitt pick och pack och drog, förnärmad, norröver. Man kan tro att det genast gick nöd på Baronen eftersom livet på Isle of Skye är kargt och näringsmöjligheterna mycket få. Redan i den isländska sagan Heimskringla skrevs det om Skye att \quotetext{the hunger battle-birds were filled in Skye with blood of foemen killed}, å det låter ju ballt. Men man tänker också genast att Baronen kanske tog sig vatten över huvudet när han flyttade dit. Då har man dock fel.

 Vad gör han då, karln? frågar man sig. Svaret är, svärd. Han sadlade helt sonika om till att bli smed och har sedan i över tjugo år stått där och bankat ut coola vikingavapen och grejer. Och då har han också hunnit spela in albumet \textit{Sonic Mass} med Amebix, vars nya trummis Ray Mayorga invegs i bandet genom att få smida ett svärd, och en självbetitlad debutplatta med gubbcrust-supergruppen Tao Cross. Så kom inte här och insinuera att Baronen är en sysslolös gammal stöt.

