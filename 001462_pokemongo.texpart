\ditem[Pokémon GO]\label{pokemongo}
 Pokémon är från början ett TV-program riktat till barn och ett spel för GameBoy. Spelet går ut på att fånga små monster i bollar och sen låta dom slåss mot varandra. I Pokémon GO som var en fluga häromåret så gör man som i spelet fast skillnaden är att du spelar IRL genom att se en gubbe på en karta över omgivningen i din smartphone. Därefter måste du släpa runt din blekfeta kropp i staden för att fånga små monster utplacerade här och var. Sen kan man uppsöka ett så kallat Pokémon gym där de får slåss mot varandra. Man skulle kunna tro att det här är en angelägenhet för barn, men en mycket stor andel vuxna nördar spelar det med stor frenesi. Vuxna behöver ju inte förlita sig på apostlahästarna utan kan ha tillgång till bil vilket lite tar poängen från ett spel som i princip utvecklats för att hindra den skenande övervikten i västvärlden, men lättja är uppfinningens moder. En senare påkomst i spelet är så kallade raids där flera spelare går ihop för att slåss mot en kraftfull och ibland sällsynt pokémon så om du ser ett gäng skamsna människor på en offentlig plats, hamrandes på sina mobiler med touchgloveförsedda händer, så är det antagligen det dom håller på med. Fältobservationer har visat att det finns spelare som använder sig av två mobiler samtidigt för att kunna spela extra mycket, och i ett extremt fall en man med en, antagligen, hemmagjord ställning med inte mindre än fem mobiler samtidigt. Det låter sjukt men är det något man kan räkna med att gamers gör så är det att gå till överdrift med världsliga nöjen.

