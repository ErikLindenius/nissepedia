\ditem[Hultsfredsfestivalens husvagnscamping]\label{hultsfredsfestivalenshusvagnscamping}
 För den som blivit lite för gammal för att dela ett tvåmanstält med fem kamrater erbjöd Hultsfredsfestivalen som ett alternativ att besökarna kunde ta med sina husvagnar och ställa upp på ängarna vid den lokala ridklubbens stall. Den som hade fördelen att kunna välja detta alternativ under 2001 års festival kunde även glädja sig åt möjligheten att kunna besöka skivbolaget Ägg tapes \& records mobila skivaffär som stod uppställd där på ett campingbord vid en folkabuss. \textit{Äggröran} 1-4, \textit{Röjarskivan}, Vrävarna - \textit{Heavy metal vrövhål} och The Kristet Utseende – \textit{Djävulsvingar över kapellet} gick alla att inhandla där. Affärens öppettider var dock sporadiska under helgen till följd av att personalen ibland behövde fukta sina strupar med en okänd vätska från en plastdunk eller ta en tupplur i ett närliggande vägdike. Men försäljningen tycks ha gått bra ändå för på lördagen bestämde man sig för att bomma igen verksamheten helt och hållet och istället baxa upp en stoppad soffa på minibussens tak och njuta av det fina vädret genom att sitta där nakna och onanera.

