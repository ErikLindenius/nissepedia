\ditem[Vinter]\label{vinter}
 På vintern brukade det vara kallt och snöigt i Sverige. Nu för tiden är det varannan dag plusgrader och slask för att sedan frysa på och bli blankis. Om man inte visste bättre skulle man kunna tro att det här är planetens sätt att ta kål på mänskligheten medelst halkolyckor och dikeskörningar. Vintern är oavsett om de är mycket snö och kallt eller slask och is förjävlig att uppleva. Visst, man kan åka lite skidor eller köra skoter men mest av allt handlar det om att klä sig i kläder som gör en svettig och ful, brotta ner barn och göra allt som lagen och socialen godkänner för att få på dem en overall för att sedan förgäves vänta på pruttdåligt upphandlad kollektivtrafik som aldrig dyker upp. På det så är det mörkt nästan all tid man är ledig så du får dessutom D-vitaminbrist och blir deprimerad. Varför människor valt att bo i delar av världen där det är vinter är något av en gåta, men det ska medges att våren (\textbf{vår}) får en helt annan innebörd för nån som genomlidit detta, endast i väderlek annorlunda, rena helvete. Det är som att människan likt växtligheten vaknar upp. Kläder åker av, man börjar titta upp och se på sina medmänniskor igen och liksom kollektivt gläds åt att man klarat av det ännu ett år. Men det är omöjligt att tänka på detta när du efter att ha skottat två deci snö från 240:n för att sedan ändå köra fast i en plogkant.

