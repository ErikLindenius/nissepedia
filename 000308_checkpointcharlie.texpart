\ditem[Checkpoint Charlie]\label{checkpointcharlie}
 är en gränspostering i Berlin som bevarats för att påminna om den sorgliga tiden när staden var delad i två av den antifascistiska skyddsvallen som utgjordes av en grå och inte särskilt inspirerande betongmur. Den började uppföras 1961 på order av Östtysklands styrande politiker och blev för många en symbol för den järnridå som delade Europa under Kalla kriget. Ingen tilläts passera till den andra sidan och otaliga är de kärlekspar som förtvivlat fått se sin kärlek krossad mot den obehandlade ytan. Muren revs 1989 men fortsätter än idag att krossa relationer, inte längre som fysiskt hinder men genom att väcka svartsjuka på efterfester när trubadurkillar försöker charma flickvänner genom att spela den hiskeliga Ebba Grön-låten 'Die Mauer' som Thåström tyvärr skrev.

