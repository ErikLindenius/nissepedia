\ditem[Gånglåt]\label{gaanglaat}
 En gånglåt är en sorts svensk folkmusiklåt som går i rak fyrafjärdelstakt och fyllde en viktig funktion i den forna svenska allmogens vardag. Förr i världen var det ganska svårt att gå ordentligt, nämligen. Vattnet på den här tiden var odrickbart så för att kunna hålla vätskebalansen utan att få kolera eller spanska sjukan dracks åtminstone svagdricka men gärna en snaps eller starköl, av rent medicinska skäl, förstås. Folk raglade omkring på åkrar och kostigar utan att riktigt veta hur man skulle ta sig fram. Tack och lov rådde spelemännen Sparf-Anders Sparf och Ärtbergs Kalle bot på detta problem genom att på varsitt håll i Dalarna skriva Rättvikarnas Gånglåt respektive Äppelbo Gånglåt. När då den drängfulle drängen eller pigfulla pigan skulle ta sig från A till B så nynnandes och trallades det friskt på dessa melodier för att gången skulle gå som en dans. Ibland hamnade armar och ben i självsvängning vilket resulterade i \textbf{passgång}. Det här gjorde inget då passgång är roligt både för den gående och eventuella betraktare.

