\ditem[Stalins finska tomtekruka]\label{stalinsfinskatomtekruka}
 Som ledare för de förenade socialistiska sovjetrepublikerna fick Stalin ta emot en hel del gåvor från länder och organisationer som önskade skapa ett gott samarbetsklimat med den stålhårde ledaren. Med tanke på deras inte supertrevliga relation innan och under \textbf{Det stora fosterländska kriget}, och att Sovjet under den tiden gått och skaffar sig kärnvapen, kan man tänka sig att finnarna (\textbf{Finland}) var rätt angelägna att slippa fler påhälsningar av den ryska björnen och ville skapa ett så trevligt klimat grannländerna emellan som möjligt. Som ett led i arbetet med att stärka de diplomatiska banden översände Finland därför vid något tillfälle en ganska stor träurna i personlig gåva till Stalin. Urnan har smyckats av en skicklig bildhuggare med en tomte som paddlar kanot på ett böljande hav och om detta är tänkt att ha någon slags symbolisk mening är det väldigt oklart vad men välgjort är det i alla fall. Det saknas dokumentation på hur Stalin reagerade när han gick igenom dagens post och öppnade paketet med finska frimärken på, men man kan tänka sig att han bör ha blivit lite förvånad över att däri finna en tomtekruka av trä och sedan fått en del bryderier med var i huset han skulle placera detta svårmöblerade objekt. Det är även okänt om han någonsin förvarade något i den eller bara lät den stå framme som det dekorativa prydnadsobjekt det är. Några fler militära sammandrabbningar blev det hur som helst inte mellan Finland och Sovjet så tomtekrukan verkar ha fått önskad effekt. Den som idag vill beskåda krukan IRL behöver bara ta sig till stalinmuséet i Gori, Georgien, och där erlägga entréavgift.

