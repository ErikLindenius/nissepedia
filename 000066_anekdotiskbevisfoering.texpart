\ditem[Anekdotisk bevisföring]\label{anekdotiskbevisfoering}
 är en term gällande empirin bakom ett påstående när denna är bristfällig. Om man ska kolla om exempelvis 10 skolor i din kommun har en utbränd rektor räcker det inte att kolla på en av skolorna och sen säga att det var utbrett bland rektorer, då är det anekdotisk bevisföring och anses mycket fult i akademiska kretsar. Det är inte omöjligt att folk blir hånade i fikarum på högre lärosäten med exempelvis \quotetext{Whö whö här kommer herr anekdotisk bevisföring}. Det här är såklart mobbing och fel. Don't let me bore you with the details, men säg att man måste ha svar från kring 80\% av den gruppen man försöker säga något om för att det ska vara värt att snacka. Utanför akademin är däremot anekdotisk bevisföring ett extremt utbrett fenomen och en större grund för sanning än en balanserat och rationellt förhållningssätt till fakta. Ser Sven-Göran 58, dum i huvudet, på nyheterna att en japanskfödd brittisk författare fått Nobelpriset i litteratur så är det som att tankarna stannar halvvägs och det brölas vitt och brett om att de där japanskfödda britterna är ena jävlar på att skriva böcker det har man ju hört, och Sven-Göran 58, dum i huvudet, behandlar det som ett stycke fakta helt i paritet med en noggrann genomgång av vilka nationaliteter som genom åren kammat hem nobelpris. Eller nåt, ni fattar säkert poängen och gör ni inte det är det inte mycket vi kan göra för att hjälpa er. Se så klicka vidare nu.

