\ditem[Fourth Avenue / Ninth Street]\label{fourthavenueninthstreet}
 är en tunnelbanestation i stadsdelen Brooklyn i New York. Hit går Biohazards gamla basist Evan Seinfeld varje dag för att åka till jobbet, vilket han berättar om i sin tonsatta reseskildring  'Five blocks to the subway'. På sin promenad genom de fem kvarteren skildrar Seinfeld en bister verklighet tyngd av droger, våld och korruption men han låter sig aldrig skrämmas utan knallar på varje dag utan att klaga. Visst, promenaden skulle kunna vara trevligare, sjunger Seinfeld, men han är medveten om storstadslivets risker och tycker inte att fem kvarter egentligen är så där superlångt att gå. Denna ståndpunkt kan te sig okontroversiell ur ett svenskt perspektiv men i det biltokiga USA bidrog uttalandet till att alienera Biohazard från den breda massan och istället ge gruppen ett rykte om att vara en del av den alternativa tillvaro som Seinfeld besjunger ur ett amatöretnologiskt perspektiv.

 Plattformen där resenärerna inväntar sina tåg är ganska smal och Seinfeld rekommenderar därför alla att stå med ryggen direkt mot tegelväggen bakom för att undvika att någon oaktsam medresenär ska råka knuffa till dig så att du faller ner på spåren. Kanske är denna fräna kritik mot New Yorks stadsplanerare och byggnadsnämnd den egentliga anledningen till att Biohazard aldrig kommit att accepteras av majoritetssamhället. Kostnaden för att trygghetsanpassa plattformen kan mycket väl vara så pass hög att politikerna hellre blundar för problemet än erkänner sitt misstag och tvingas införa en tillfällig skattehöjning för att finansiera ombyggnationen.

 \subtitle{Kuriosa}

 Faktum är att Seinfeld från sitt hem egentligen hade närmare till stationen Union Street men på grund av att denna var stängd för renovering under åren 1990-1994, när Biohazard släppte sina tre första plattor, kom ödet att föra ut honom på den fem kvarter långa promenad som än idag omsjungs av biohazardfans världen över.

