\ditem[Sludge]\label{sludge}
 (eng. \quotetext{sörja,} \quotetext{rötslam,} \quotetext{gyttja} sv. uttal /sludsh/) är en musikstil som karaktäriseras av tunga, svängiga gitarriff, lågt tempo och ofta rå sång, då sådan finns. Ämnen som besjungs är tungt drogmissbruk, ångest och olyckade brottskarriärer, vilket kan kännas lite konstigt eftersom man får leta med ljus och lykta efter en genre med högre koncentration av levnadsglada skämtare och livsnjutare. Weedeaters uppskattade basist \textbf{Dixie Dave Collins}, till exempel, firar på så till den milda grad att det inte är helt ovanligt att en eller annan kroppsextremitet flyger av, men det är priset man får betala för att ha det lite kul med vänner och bekanta tycker han. Är han nån gång arg och man frågar varför säger han att det är vid folks \textit{dumb-ass outlook} som skon klämmer, men innan man ens har hunnit öppna truten för att trösta Dixie med att det ju finns så mycket i världen att glädjas åt så är det åter full rulle och allt är bra igen. Även den kände diktaren och kulturgeografen
 Prof. Etienne spelade kring millennieskiftet i ett sludgeband tillsammans med en höjdhoppare från Göteborg och en fd brittisk premiärminister tillika krigsbrottsling med utstående öron. Bandet hette Fucking close to water (en hyllning till det japanska power violencebandet Fuck on the Beach) och splittrades efter debutskivan \textit{Turd-plugged snorkel}.

