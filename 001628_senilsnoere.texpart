\ditem[Senilsnöre]\label{senilsnoere}
 Ett senilsnöre är en uppfinning som används för att förhindra att senildementa militärhistoriker tappar bort sina glasögon. Senilsnöret består av en bit snöre eller ett band med öglor i ändarna. Dessa fästs i glasögonens skalmar. Snöret läggs sedan mot den senildemente militärhistorikerns nacke och glasögonen placeras som vanligt på näsryggen. Nu kan den senildemente militärhistorikern lugnt \textbf{skjuta upp} glasögonen på pannan eller låta dem dingla framför bringan utan att glasögonen spårlöst försvinner (de ligger vanligtvis någonstans på skrivbordet eller nattduksbordet). Detta fantastiska implement ska ha uppfunnits av \textbf{Jan Guillou}, enligt honom själv, och finns nu på marknaden i alla upptänkliga färger och utföranden, så att den senildemente militärhistorikern kan känna att just hans (för det rör sig om en man, tro mig) exemplar reflekterar hans personlighet.

