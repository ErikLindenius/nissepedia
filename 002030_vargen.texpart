\ditem[Vargen]\label{vargen}
 Historien om seriefiguren Vargen i Bamse är en sorglig historia men med ett lyckligt slut. Så här va: Vargen föddes i ett icke-namngivet land där det bara bodde vargar till välartade och snälla föräldrar. Plötsligt en dag utbryter en våldsam skogsbrand och när allt hopp nästan är ute för vargarna lägger vargens morsa det lilla blöjbarnet likt Moses i en korg och skickar denne nerför floden i säkerhet. Korgen flyter i land vid ett skjul där tre andra vargar lever i utanförskap (Vargen och hans föräldrar har alla svart och slät päls, men alla andra vargar som är med har gråruggig päls) och tar motvilligt sig an det lilla barnet. Här följer några riktigt hemska år för unge Vargen då han blir slagen, svulten och till slut tvingad att stjäla åt dom stora vargarna. Till slut har han växt upp och blivit fullfjädrad tjuv med medlemskap i Tuffa Tuffingars Förening där han till slut föräras ett diplom som kröner honom till Världsmästare i Elakhet. Bamse sätter ofta stopp för vargens skurkstreck här, men straffar honom sällan. Till slut säger Bamse, väl införstådd med det socialistiska maximet att människor formas av sin omgivning och kan lära sig nya vägar i livet, att om du bara slutar upp med skurkstrecken så kan du få hjälpa oss med vår häst Billy Boy i stallet. Vargen börjar här hitta sitt kall och tar visserligen några återfall, många kopplade till att människor tror att \quotetext{en gång tjuv, alltid tjuv}, varpå han då lackar ur och ställer till det. Men på det stora hela blir Vargen till slut snäll och schysst tack vare att Bamse och hans vänner inte slutar vara snäll mot honom även när han gjort nåt lite dumt. Vargens gamla vänner i Tuffa Tuffingars Förening försöker ibland få honom att bli med i skurkgemenskapen men Vargen ser hur de fördelar han får ut av att vara Bamses vän är större än den ytliga gemenskapen i gänget. Några gånger blir han lurad men det reds ut.

 Idag är Vargen hederlig och kär i ungarnas fröken Fiffi efter att ha varit lärarvikare och även efter att \textbf{Burre}, som Vargen tagit sig an i egenskap av strulputte, hållit ett föredrag om Vargens liv som inte lämnar någon oberörd. Vargens historia är historien om ett samhälle som lyckas integrera dess mest utstötta element och göra det till en harmonisk och välartad medborgare på nytt. Titeln som världsmästare i elakhet har dock Vargen kvar och den försöker den nye skurken Reinard Räv knipa men har till dags dato inte lyckats med. Det går här också att skönja en viss skiftning i narrativet kring skurken i Bamse, Krösus är lika ond i sin jakt på pengar som förut, och Vargen drevs av ett hämndbegär mot det samhälle som vänt honom ryggen, men Reinard drivs endast av jakten på personlig status inom tjuvkretsen, som en sann egoist.

