\ditem[Skogsrave]\label{skogsrave}
 Ett rave som tar plats i skogen. Skogsravet är en relativt ny företeelse som går ut på att ett gäng käcka ungdomar drar med sig ljudutrustning som drivs av ett dieselaggregat eller nåt ut i skogen och spelar högljudd musik, dansar samt (förhoppningsvis) tar kemiskt framställda droger. Vildlivs- och musikvetaren Mulva Mossrock har yttrat sig om fenomenet i följande ordalag: \textit{\quotetext{I teorin är det en rätt juste idé att dra ut i skogen, lyssna på vild musik och kanske kåtligga lite i en murrig backe, men just fenomenet skogsrave omgärdas ofta av den högtravande idén att det ska vara så jävla häftigt och speciellt att vara i skogen, vilket pajar softheten med hela grejen. Inte sällan kommenterar nån av deltagarna att det ändå är rätt black metal att vara ute i skogen, vilket inte är helt osant. Problemet är bara att deltagarna själva inte ens gillar black metal eller friluftsliv utan har något sorts post-ironiskt förhållningssätt till hela den hedniska naturdyrkargrejen och vill egentligen avnjuta sin blip blop på lokal. Således förlorar inte bara deltagarna i ravet på dess existens, då de blir blöta, kalla och inte sällan ådrar sig urinvägsinfektioner, utan även vi genuina naturfestdiggare förlorar på att skogsravet finns, då popkidsens dieseldrivna dunka dunka-maskiner dränker ut det sköna rocknojset från våra dassiga bandare.}}

