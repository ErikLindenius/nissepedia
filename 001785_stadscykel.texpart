\ditem[Stadscykel]\label{stadscykel}
 n är ett modernt, kostnadsfritt, transportmedel. Det finns inga strikta förhållningsregler som kontrollerar var stadscyklar hämtas och lämnas, det styrs helt av vanliga människors sunda förnuft, men oftast återfinns stadscykeln strategiskt vält i ett dike intill en busskur, och oftast på söndagsmorgnar. När man som förbipasserande ser stadscykeln där i diket, är det bara att ta för sig, efter att man noggrant undersökt att det finns luft i båda däcken och att kedjan är intakt. Lånetiden för en stadscykel är teoretiskt sett obegränsad, men de flesta brukar känna att det är någon annans tur efter en vecka. Vid återbördande av en stadscykel är det brukligt att supa sig väldigt full, sen hoppa på cykeln och trampa iväg till en busskur, där man genom en kraftfull spark som slungar cykeln ner i diket, säger \textit{bon voyage!} till nästa resenär.

