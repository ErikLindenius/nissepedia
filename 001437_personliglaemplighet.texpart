\ditem[Personlig lämplighet]\label{personliglaemplighet}
 När du läser jobbannonser är det ganska vanligt att dom efter alla formella utbildningskrav slutar med en kort mening om att stor vikt kommer läggas vid personlig lämplighet. Det betyder att det egentligen inte alls spelar någon större roll vilka förkunskaper du har eftersom det aktuella arbetet - smakprovutdelare på Ica, informatör, löneadministratör, guide vid medeltida vikingagravar, asfaltsläggare, copywriter – egentligen lika gärna skulle kunna utföras av en apa (\textbf{apor vi minns}) efter lite träning. Det viktiga är därför istället att dom andra på arbetsplatsen inte stör sig som satan på dig utan att även du tycker det är kul att diskutera bidragen till Melodifestivalen, förfasas över den misslyckade integrationen i förorterna, klaga (\textbf{hytta med näven}) på att det är för många färgade elever i dina barns klasser, instämma i hur rolig David Hellenius är. Om du inte uppfyller denna beskrivning är det troligt att du inte har personlig lämplighet och bör avvakta med förvärvsarbetandet fram till att Arbetsförmedlingen erbjuder dig en KY-utbildning i svetsning eller CAD-ritande så att du får en anställning bygd på yrkeskompetens istället för fikaskills.

