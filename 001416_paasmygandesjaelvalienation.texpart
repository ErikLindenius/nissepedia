\ditem[Påsmygande själv-alienation]\label{paasmygandesjaelvalienation}
 Tänk dig att du medan skymningen faller varit på väg hem från en avlägsen tätort. Din Saab 900 har kokat och du har tvingats söka husrum, och glatt välkomnats, hos en pensionerad man som tidigare drivit lanthandel med sin nu bortgångna hustru, Hagar. Det bjuds på portvin och ni spelar canasta. Sent på kvällen befinner du dig smygandes på tå, med långa, försikta steg längs gårdstomten, med regelbundna blickar över axeln och famnen full av uppstoppade fåglar som du för ditt liv inte kan förstå att du snott från din givmilde värd, som nu möter dig med ett artigt leende på väg tillbaka från utedasset.

